{{quote|Soltanto la presenza dell'uomo rende interessante l'esistenza degli esseri(...). L'uomo è il termine unico dal quale occorre partire e al quale occorre far capo, se si vuol piacere, interessare, commuovere, perfino nelle considerazioni più aride e nei particolari più secchi.|Denis Diderot, [[Encyclopédie]], a 'a vôsce "Enciclopedia"}} 

{{Bio
|Nome = Denis
|Cognome = Diderot
|Sesso = M
|LuogoNascita = Langres
|GiornoMeseNascita = 5 ottommre
|AnnoNascita = 1713
|LuogoMorte = Parigge
|GiornoMeseMorte = 31 luglie
|AnnoMorte = 1784
|Attività = felosofe
|Epoca = 1700
|Attività3 = scrittore
|Attività2 = enciclopedista
|Nazionalità = frangese
|PostNazionalità = <nowiki>;</nowiki> ha state une de le massime rappresendande de l'[[Illuminisme]] e promotore e editore d'a [[Encyclopédie]], addò avìe, inizialmende, l'imbortande collabborazzione de [[Jean Baptiste Le Rond d'Alembert|d'Alembert]], ca però a le prime difficoltà cu 'a cenzure (apprisse a 'a condanne de ''L'esprit'' de Helvétius, pure jidde collabboratore) se retire. Diderot, allore, porte nnande, quase da sule, l'imbrese 'mbonde a l'assute de le prime e doje volume
|Immagine =  Louis-Michel van Loo 001.jpg

}}

== Biografije ==
'A famigghie, borghese e cattoleche, relativamende mise bbone a turnise, vuleve ca jidde avesse fatte 'a carriere de le privete o quedda giurideche ma, 'u uagnone Denis non ge se ne futteve ninde nè sus 'a prima carriere e manghe sus 'a seconde. Apprisse ca avère studiate presse 'u collegge gesuite d'a cetate addò avère nate, se ne scìe a [[Parigge]] pe se iscrivere a l'[[Università]]; e quanne spicciò, jndr'à 'u [[1732]] se pigghjiò 'u titele de [[magister artium]].

Senze 'nu precise indirizze de carriere, '''Diderot''' se adattò a le cchiù diverse fatije. Facìe pure 'u scrivane pubbleche e precettore, frequendanne, cumme a 'nu sbuenne de otre uagnune [[bohémiem]], le salotte e le caffè addò circolavane le idee illuministeche e libbertine. De stu periode ète 'a segnalazione a 'a polizie cumme "uagnone pericolose" pe le idee sue ca sonde blasfeme e condre 'a releggione.
A Parigge canuscìe 'n'otre provingiale cumme a jidde, [[Jean-Jacques Rousseau]], e cu jidde costruì 'n'indense quande burrascose rapporte. 'U sodalizie 'mbra ierte e vasce se scuasciò a 'nu certe punde purcè Rousseau se sendì "tradite" da le amice illuministe ca non ge condividevane le idee sue, combrese Diderot.

Diderot studiò 'u greche e 'u latine, medicine e musèche, guadagnanne da vivere cumme traduttore e trasenne accussì in condatte cu auture e idee da addò pigghiò 'nu sacche de ispiraziune. 'U spirite sue vulcaniche e decisioniste addevenìe 'mbortande quanne jidde vulè ccu devendò 'nu leader d'u movimende illuministe.

Jndr'à 'u [[1745]] 'ngondrò pa prima vote [[Étienne Bonnot de Condillac|Condillac]]; jndr'à 'u stesse anne traducìe 'u ''[[Saggio sus 'a virtù e sus a 'u merite]]'' de [[Anthony Ashley Cooper, III conde de Shaftesbury]],d'u quale ammirò le idèe de [[tollranze]] e de libbertà. Cchiù nnande, 'nzieme a [[François-Vincent Toussaint]] e a [[Marc-Antoine Eidous]], fatiò a 'a versiona frangese d'u ''Dictionnaire universel de medicine'' (Parigge 1746-1748) d'u mideche 'nglese [[Robert James]].

Sotte a sta 'nfluenze se collochescene le ''[[Pensées philosophiques]]'' (''[[Penzire filosofece, Diderot|Penzire filosofece]]'') d'u [[1746]], de indonaziuone [[deiste]], ''[['A sufficienze d'a releggione naturale]]'' e ''[['a passeggiate d'u scettiche]]'' d'u [[1747]], tutte assaije proprie critice verse 'a [[superstizione]] e l'intolleranze. Resalene a 'u [[1748]] 'u romanze libbertine ''[[Le gioielle indiscrete]]'' e a 'u [[1749]] 'a ''[[Lettera sus a le cecate a ause de colore ca vedene]]'' de 'ndonazione sensiste e materialiste.

Già a sta prima rassegne de titele (a le quale vonne aggiunde pure certe sagge de [[matematèche]]) lasse 'ndravedè doje caratteristeche fondamendale d'a personalità indellettuale d'u filosofe, cioè 'a grannenezze de le inderesse sue - ca scevene da 'a [[filosofije]] a 'a [[biologije]], da l'[[estetiche]] a 'a [[letterature]] - e 'a flessibbilità de le genere de scritture da jidde praticate, particolarmende congeniale a le carattere mobele, apirte e dialogeche d'u penziere sue.

'''Diderot''' avenìe ingarcerate jndr'à 'u [[Castelle de Vincennes]] pe certe scritte ca facìe, giudicate sovversive, 'u granne penzatore passe cinghe mise de priggione ca non ge sonde proprie tuèste tuèste, da 'u [[22 luglie]] a 'u [[3 novemmre]] [[1749]].

Jndr'à 'u frattimbe avère accumenzate 'a granna avvendure de l''''Encyclopédie'', addò Diderot fatiò pe cirche 'nu quindicennie. De st'opere, Diderot, addevende 'u cchiù 'mbortande condrebbutore, vedenne jndr'à jedde 'na irrinungiabbele battaglie politeche e culturale e sostenendola in pratiche da sule, apprisse 'a l'abbandone de Alembert Jean-Baptiste Le Rond ditte [[Jean d'Alembert]] jndr'à 'u [[1759]].

A smerse, Diderot, non ge vè dè le scritte sue a 'u pubbleche, accussì 'nu sbuenne de scritte sue remanene scunnute e scanusciute fore da le circhele de le filosofe, pe avenè pubblecate sulamende apprisse 'nu sacche de decennie da 'a morta soje (certe addiritture apprisse 'a [[seconda uerra mondiale]]).

Appartènene a stu periode, 'a pubblecazione de l'''Encyclopédie'' ca spicce definitivamende sulamende jndr'à 'u [[1773]], ote 'mbortande opere, 'mbrà le quale se ponne arrecurdà le fondamendale sagge filosofece ''[[L'inderpretazzione d'a nature]]'', ([[1753]]) e 'u ''[[Sogne de d'Alembert]]'' ([[1769]]), le romanze ''[['A monaca]]'' ([[1760]]) e ''[[Jacques 'u fataliste e 'u padrone sue]]'' ([[1773]]), 'u dialoghe ''[['U nepote de Rameau]]'' ([[1762]]); le opere tiatrale ''[['U figghie naturale]]'' e ''[[L'attane de famigghie]]'' ([[1758]]), e pò pure 'u trattate ''[[La poésie dramatique]]'', mendre 'u ''[[Paradosse sus a l'attore]]'' ète angore osce a die une de le opere cchiù 'mbortande sus a l'arte d'a recitazzione.

Diderot svolgìe 'nu ruole 'mbortande pure jndr'à storie d'a critica d'arte e jndr'à storie de l'arte. St'urtema discipline nasce 'ndorne a l'anne trende d'u sechele de le lume, condemboraneamende a 'a storie d'a letterature promosse da le protestande rifuggiate in Olande e da le benedettine de Saint-Maur. Diderot condrebbuisce aprenne 'na strade ca ne porte a tutte 'mbonde a [[Charles Baudelaire|Baudelaire]]<ref>''Scritti sull'arte'', tr. it. Torino, Einaudi, 1992.</ref>, putenne avè accesse a 'a petture d'u XVI e XVII sechele presende jndr'à le collezziune d'u duca d'Orléans a 'u Palais Royal, jndr'ò le collezziune de ''de La Live de Jully'' in rue Richelieu, eppure jndr'à le collezziune de l'amiche barone d'Holbach.

Diderot ète ìu prime a riunì 'u punde de viste tecniche e quidde estetiche jndr'à critica d'arte soje ca jè raccolte prengepalmende jndr'à serie de 'mbressiune ca jidde conzegne in forme epistolare in occasione de le esposiziune pariggine - le ''Salons'' - a 'a ''Correspondance Littéraire'' de l'amiche [[Friedrich Melchior von Grimm|Grimm]]. 'U ''Salon'', ca apprime se faceve ogne anne, e pò ogne doje anne da 'u 1746 a 'u 1781 ète 'n'esposizione de petture ca se iapre a 'u mattine d'u sciurne d'a feste d'u Re, San Luigge, 'u 25 aguste e ca dure cchiù o mene 'mbonde a 'a fine de settemmre. L'endrate è gratis.

Ce 'u resocondo diderottiane d'u ''Salon'' d'u 1759, 'u prime redatte da Diderot pa ''Correspondance Littéraire'', otre no jè ca 'n'artichele de 'na quindicine de pàggene, a partè da 'u 1761 e da 'u 1763 ste lettere addevènene 'u terrene sus a 'u quale Diderot formulesce certe prengipie estetice sue cchiù 'mbortande, lassanne a cchiù vanne riflessiune filosofeche storeche e morale.<ref>Esiste jndr'à le ''Salons'' diderottiane 'na splendide edizione curate da Jean Seznec (Oxford, 1975-1983) ca affianghe a 'u teste diderottiane 'a riproduzione de le opere d'arte citate rindracciabbele. 'N'edizione cchiù accessibbele occupesce 'u IV tome de le ''Oeuvres'' curate da L. Versini, Parigge. Laffont, 1996, pp. 171-1005.</ref>

'A vite private de Diderot ha state assije indendse, libbere e focalizzate atturne a cendre affettive de granne 'mbortanze cumme 'a famigghie - se 'nzurò jndr'à 'u [[1743]] cu 'na camiciaie, [[Antoinette Champion]] ca tutte chiamavene [[Nanette]], da sta aunìone nascì 'na figghie assaije amata e, partenne da 'u [[1756]], l'amiche e amande [[Sophie Volland]]. De stu'urtema relazione ne reste 'nu [[epistolarie]] de granne valore, a parte de inderesse bibliografiche, pure de inderesse letterarie e storeche (sta storie d'ammore ète 'u teme d'u romanze ''Die Philosophin'' de [[Peter Prange]], tradotte in tagliàne cu 'u titele picche adatte: '''U felosofe e 'a libbertine'', Mondadori 2006. ISBN 88-04-56227-7).

Jndr'à 'u 1762, l'imberatrice [[Caterine II de Russia]] accattò 'a bibblioteche de Diderot, ca ne mandenìe l'ause e 'na rendite cumme bibliotecarie. 'Mbrà 'u 1764 e 'u 1765 canuscìe [[Laurence Sterne]] e [[David Garrick]].<ref>Vicinze Barba, 'Ndroduzione a Denis Diderot, ''L'omme e 'a morale'', ed. Studio Tesi, Pordenone, 1991, p. LXIV.</ref> Jndr'à 'u [[1773]] 'u felosofe se ne scìe a [[Pietroburgo]], addò stennìe, pe l'imberatrice, 'nu sacche de pruggette de [[riforme]] d'a suggettate e de l'[[istruzione]].

Avìe 'na brutta botte quanne murìe Sophie, l'amande, jndr'à 'u febbrare [[1784]] e 'u [[31 luglie]] d'u stesse anne Diderot, tande addulurate, more a [[Parigge]]. L'autopsia, ca avenìe fatte seconne 'a volondà espressa da 'u stesse Diderot, decìe ca 'a colpe d'a morte ere l'[[ipertrofie cardiache]], jidde murìe mendre ca se stè mangiave 'na comboste de cerase, jndr'à 'u quaertiere de Saint-Roch addò stave 'nu prevete ca ere disposte a brucarle cristianamende e, non ere facile a acchiarne une viste 'u tipe de penzire ca tenève Diderot. Apprisse 'a morte de Diderot, le manoscritte sue e le volume d'a bibblioteca soje avenèrene trasferite a [[Pietroburgo]].

== Filosofije ==
'A filosofije de Diderot pò essere conziderate cumme a une de le cchiù comblesse e particolare de l'illuminisme. Aprite a 'u progresse e a 'u future jndr'à ogne elemende sue, ere laiciste e cu tendenze ateisteche, case rare jndr'à 'u panorame illuministe addò dumenave 'u [[Deisme]], sostenute da l'otre doje granne illuministe frangise, [[Voltaire]] e [[Jean-Jacque Rousseau|Rousseau]].
Diderot avène conziderate 'nu poligrafe purcè jidde se occupave e avère scritte teste su le cchiù varie aspette d'a culture. Da 'u romanze a 'u sagge sciurnalisteche, da 'a museche a 'a petture, e in filosofije da l'ontologgie a l'estetiche.

== Traduziune tagliàne ==
* ''Opere filosofiche'', a cura di P. Rossi, Meláne, Feltrinelli, 1963
* ''I gioielli indiscreti'', a cura di Glauco Natoli, Firenze, Sansoni 1966
* ''Scritti politici'', a cura di F. Diaz, Torino, Utet 1967
* ''Commento alla Lettera sull'uomo di Hemsterhuis'', a cura di Mirella Brini Savorelli, Bari, Laterza 1971
* ''Saggio sui regni di Claudio e Nerone e sui costumi e gli scritti di [[Seneca]]'', con una nota di [[Luciano Canfora|L. Canfora]], Palermo, Sellerio 1987
* ''Teatro'', a cura di L. Binni, Meláne, Garzanti 1988
* ''Saggi sulla pittura'', a cura di Massimo Modica. Palermo, Aesthetica, c1991 
* ''L'uomo e la morale'', a cura di V. Barba, Pordenone, Studio Tesi 1991
* ''Therese philosophe'', attribuito a Denis Diderot; prefazione di Riccardo Reim. Roma, Lucarini, c1991 
* ''I gioielli indiscreti''; con ''Justine, o Le disgrazie della virtù'' del Marchese de Sade. Sesto San Giovanni, A. Peruzzo, c1991
* ''L' uccello bianco: racconto blu'', traduzione di Anna Tito, 2. ed. Palermo, Sellerio, 1992 
* ''Jacques il fatalista e il suo padrone'', introduzione di Michele Rago; traduzione di Glauco Natoli. Roma, L'Unità; Torino, Einaudi, stampa 1992 
* ''Il nipote di Rameau. Jacques il fatalista e il suo padrone'', a cura di Lanfranco Binni, Meláne, Garzanti 1993
* ''Ritorno alla natura: Supplemento al Viaggio di Bougainville''; a cura di Antonio A. Santucci. Bari, Laterza, 1993 
* ''Il nipote di Rameau''. Vimercate, La spiga, c1994 
* ''Il sogno di D'Alembert'', intr. B. Craveri, Meláne, Rizzoli 1996
* ''Ricerche filosofiche sull'origine e la natura del bello'' a cura di Massimo Modica. Gaeta, Bibliotheca, c1996 
* ''Pensieri filosofici'', a cura di T. Cavallo, Pisa, Jacques e i suoi quaderni, 1998
* ''Lettera sui ciechi per quelli che ci vedono''; a cura di Mirella Brini Savorelli. Firenze, La nuova Italia, 1999
* ''Mystification, o La storia dei ritratti''; prefazione di Daria Galateria. Meláne, Archinto, [2001]
* ''Tre racconti''; a cura di Ida Cappiello. Macerata, Liberilibri, [2001] (Tène: Questa non e una novella, Madame de la Carliere, Supplemento al Viaggio di Bougainville) 
* ''Pensieri sull'interpretazione della natura ai giovani che si dispongono allo studio della filosofia naturale. Roma, Aracne, 2004
* "La Monaca"; Trad. di E. K. Imberciadori. Titele origginale ''La Religieuse'' Garzanti editore s.p.a. 1978, 1981.

== Bibliografije ==
* E.Callot, ''Six philosophes français du XVIII siècle'', Annecy 1963.
* A.M.Wilson, ''Diderot: Gli anni decisivi'', Meláne, Feltrinelli 1984.
* [[Franghe Venturi]], ''Le origini dell'Enciclopedia''. Torino, Einaudi, 1946
* Paolo Casini, ''Diderot «philosophe»''. Laterza, Bari, 1962
* Mario Bonfantini, ''Introduzione alla lettura di Diderot''. Torino, S. Gheroni e C., 1963 
* Denis Diderot, ''Opere filosofiche'', a cura di P.Rossi, Meláne, Feltrinelli 1963
* [[Paolo Alatri]], ''Voltaire, Diderot e il "partito filosofico"''. Messina-Firenze, D'Anna, stampa 1965
* D'Aquino, Pascale. ''L' enciclopedismo e l'etica del Diderot''. Salerno, Verso il 2000, 1965 
* Arthur M. Wilson, Diderot. ''Gli anni decisivi 1713-1759''. Meláne, Feltrinelli, 1969
* Paolo Alatri, ''Diderot: un letterato dall'assolutismo illuminato al populismo democratico''. Messina, IPOS, 1972 
* Arthur M. Wilson, ''Diderot, L'appello ai posteri''. Meláne, Feltrinelli, 1973
* Frangische Piselli, ''L'orologio vivente e il paradosso dell'immobile : studio su Denis Diderot''. Meláne, Celuc, 1974 
* Herbert Dieckmann, ''Il realismo di Diderot''. Rome-Bari, Laterza, 1977 
* Andrea Calzolari, ''Il teatro della teoria: materialismo e letteratura in Diderot''. Parma-Lucca, Pratiche, 1977
* Armando La Torre, ''Diderot, nostro contemporaneo: la fondazione della critica materialistica e della sociologia dell'arte''. Rome, Bulzoni, c1977 
* Cesare Colletta, ''Sta scritto lassù: saggio su Jacques le fataliste di Diderot''. Napoli, Liguori, 1978 
* Renata Mecchia, ''Le teorie linguistiche e l'estetica di Diderot''. Rome, Carucci, 1980
* Lynn Salkin-Sbiroli, ''Il senso del nonsenso''. Cosenza, Lerici, 1980 
* Rino Cortiana, ''Il viaggio, gli amori e il duello: sistema del passato e sistema illuministico in Jacques le fataliste di Diderot''. Venezia, Cafoscarina, 1983 
* Giuseppe Scaraffia, ''Scritti su Diderot: tra mistificazione e utopia''. Rome, Bulzoni, 1983 
* Isa Dardano Basso, ''La ricerca del segno: Diderot e i problemi del linguaggio''. Rome, Bulzoni, 1984 
* Denis Diderot, ''La passeggiata dello scettico'', a cura di M.Brini Savorelli, Meláne, Serra e Riva 1984 
* Enrico De Angelis: ''Più lumi: Spinoza, Montesquieu, Rousseau, Diderot, Haydn''. Pisa, Servizio Editoriale Universitario, 1986 
* ''Diderot : il politico, il filosofo, lo scrittore'', scritti di A. Becq ... [et al.]; a cura di Alfredo Mango; prefazione di Paolo Alatri. Meláne, F. Angeli, 1986 (Atti del Convegno tenuto a Bra nel 1984) 
* Massimo Modica, ''Il sistema delle arti: Batteux e Diderot''. Palermo, Centro internazionale studi di estetica , 1987
* Marie Angelique Vandeul, ''Diderot, mio padre''; a cura di Giuseppe Scaraffia. Palermo, Sellerio, 1987 
* Franco Venturi, ''Giovinezza di Diderot''. Palermo, Sellerio, 1988
* Denis Diderot, ''Siamo tutti libertini: lettere a Sophie Volland, 1759-1762''; a cura di Marina Premoli. Meláne, R. Archinto, 1990
* Denis Diderot, ''Dialoghi filosofici'', a cura di M. Brini Savorelli, Firenze, Le Lettere 1990
* Fabio Scotto, ''Le neveu de Rameau di Denis Diderot : analisi socio-critica''. Meláne, Cooperativa libraria I.U.L.M., 1992
* Gianfranco Dioguardi, ''Dossier Diderot''. Palermo, Sellerio, 1995
* Denis Diderot, ''Interpretazione della natura'', a cura di P. Omodeo, Rome, Editori Riuniti 1995
* Domenico Grimaldi, ''Diderot politico e moralista dell'Encyclopedie''. L'Aquila, Japadre, 1997
* Massimo Modica, ''L' estetica di Diderot : teorie delle arti e del linguaggio nell'età dell'Encyclopedie''. Rome, A. Pellicani, 1997 
* Michela Landi, ''Rerum novus nascitur ordo : decadenza e poetica del francese nella Lettre sur les sourds et muets di Diderot''. Pisa, ETS, 2003

== Note ==
<references/>

== Vide pure ==
* [[Caffè filosofeche]]
* [[Illuminisme]]
* [[Encyclopédie]]
* [[Voltaire]]

== Otre pruggette ==
{{interprogetto|q|commons=Denis Diderot}}

[[Category:Biografije]]

[[an:Denis Diderot]]
[[ar:دنيس ديدرو]]
[[arz:دنيس ديدرو]]
[[be:Дэні Дзідро]]
[[be-x-old:Дэні Дыдро]]
[[bg:Дени Дидро]]
[[bo:ཏེའུ་ཏེ་རོ།]]
[[bs:Denis Diderot]]
[[ca:Denis Diderot]]
[[cs:Denis Diderot]]
[[cy:Denis Diderot]]
[[da:Denis Diderot]]
[[de:Denis Diderot]]
[[el:Ντενί Ντιντερό]]
[[en:Denis Diderot]]
[[eo:Denis Diderot]]
[[es:Denis Diderot]]
[[et:Denis Diderot]]
[[eu:Denis Diderot]]
[[fa:دنی دیدرو]]
[[fi:Denis Diderot]]
[[fr:Denis Diderot]]
[[ga:Denis Diderot]]
[[gan:狄德羅]]
[[gl:Denis Diderot]]
[[he:דני דידרו]]
[[hr:Denis Diderot]]
[[hu:Denis Diderot]]
[[hy:Դենի Դիդրո]]
[[id:Denis Diderot]]
[[is:Denis Diderot]]
[[it:Denis Diderot]]
[[ja:ドゥニ・ディドロ]]
[[ka:დენი დიდრო]]
[[ko:드니 디드로]]
[[ku:Denis Diderot]]
[[la:Dionysius Diderot]]
[[lb:Denis Diderot]]
[[lt:Denis Diderot]]
[[mk:Дени Дидро]]
[[nds:Denis Diderot]]
[[nl:Denis Diderot]]
[[no:Denis Diderot]]
[[oc:Denis Diderot]]
[[pl:Denis Diderot]]
[[pt:Denis Diderot]]
[[ro:Denis Diderot]]
[[ru:Дидро, Дени]]
[[sc:Denis Diderot]]
[[scn:Denis Diderot]]
[[sh:Denis Diderot]]
[[sk:Denis Diderot]]
[[sl:Denis Diderot]]
[[sr:Дени Дидро]]
[[sv:Denis Diderot]]
[[th:เดอนี ดีเดอโร]]
[[tr:Denis Diderot]]
[[uk:Дені Дідро]]
[[vi:Denis Diderot]]
[[zh:德尼·狄德罗]]
