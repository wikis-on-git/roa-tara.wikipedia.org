[[File:Aristosseno.jpg|thumb|right|200px|Aristosseno]]
{{Bio
|Nome = 
|Cognome = Aristosseno
|Sesso = M
|LuogoNascita = Tarde
|GiornoMeseNascita = 
|AnnoNascita = 
|LuogoMorte = 
|GiornoMeseMorte = 
|AnnoMorte = ?
|Attività = combosetore
|Attività2 = felosofe
|Nazionalità = greche andiche
|PostNazionalità = , [[peripatetiche]] e scrittore 'mbortande assaije de teorie musecale ca ha vissute verse a fine d'u [[IV sechele n.C.]]
}}
Figghie de [[Spintaro]], allieve de [[Socrate]], ca 'nzieme a l'attane le facìe accumenzà a canoscere 'a [[museche]] e 'a [[filosofije]]. Se 'nderessò a 'a dottrine [[Pitagora|pitagoriche]], pe pò addevèndà discepole de [[Lampo Eritreo]], de [[Senofilo]] eppure spiccianne spiccianne une de le prengepale allieve de [[Aristotele]]. 'Nfatte avìe l'ingareche de tenè jndr'à scola soje leziune de [[musicologgije]]. 

Jidde vuleve addevenè successore de [[Teofrasto]] eppure a 'a nomina soje a 'a direzione d'a scole peripatèteche, apprisse 'a morte de [[Aristotele]], e queste ha state a cchiù granne delusione d'a vita soje. 'Nfatte se ne scìe a [[Mantina]], 'na cetate d'u [[Peloponneso]] famose pa diffusione d'a museche, addò vevìe 'nu sbuenne de anne, avìe 'nu sacche de discepole ditte ''Aristosseni'' e ha state conzigliere d'u Re [[Neleo]].

Spicciò le giurne sue jndr'à l'isole de [[Creta]]. [[Plutarco]], jndr'à ''Vita de Licurgo'' ne dice ca a [[Pergamino]] stave 'u chiaute de '''Aristosseno'''.

A Aristosseno, cumme pe [[Archita]] ha state 'nditolate 'nu cratere, 'u [[Aristosseno, cratere|cratere Aristosseno]], ca se iacchije sus a [[superficie de Mercurio|superficie]] d'u [[pianete]] [[Mercurio, astronomije|Mercurio]].

== Museche e estetiche ==
[[Eliano]] 'nu descrive sembre 'ngazzate, "nemiche d'u rise", e ne eloggia 'a severe congezione d'a vita.
Du sbuenne de opere sue de le quale tenime le titele, doje one state in parte conzervate e sonde le ''Eleminde de armonia'' e le ''Eleminde ritmice'', addò, '''Aristosseno''' espone e sistema le eleminde d'a toeria musicale greche.
Jidde pò ha scritte pure 'nu sacche de trattate sus a '''Combosizione''', sus a le '''Struminde''', sus a le '''Tone''', sus a '''Perforazione de l'aulo''', sus a '''Aunìtà d'u timbe''' e sus a '''Danza traggica''' e 'mbra le opere sue cchiù 'mbortande onne pe forza a essere arrecurdate le biografije sus a le '''Sonature de l'aulo''' e le '''Poete traggice'''.<ref name ="E">"Dizionario di Musica", di A.Della Corte e G.M.Gatti, edite da Paravia & C., Torino, 1956, vôsce "Aristosseno", pàgg.21-22</ref>

'Nderesse cchiù angore rilevà jndr'à le scritte de Aristosseno 'a presenze cchiù o mene esplicite de 'nu penziere estetiche: 'n'idea de quidde ca jè o cumme adda essere indese l'opera d'arte musecale. A 'a [[museche]] attribuì 'nu notevole influsse etiche e educative ma pure 'nu use terapeutiche. Applicò a 'a museche 'u doppie metode, sperimendale e teoriche, de chiara 'nfluenze aristoteliche.

'''Aristosseno''' screvìe ca le pitagorece "ausavene medicine pe purificà 'u cuerpe e 'a museche pe purificà 'a mende". Accucchiò ste studie a 'u sviluppe d'a dottrine de l'anima cumme armonìe d'u cuerpe, perfezzionanne le astratte presupposte de l'[[aritmeteche]] pitagoreche cu l'osservazione attende de le fenomene d'u [[suène]].

Ha sciute perdute 'n'opera de Aristosseno ca ere 'nditolate ''Sus a l'ascoltà museche'', jndr'à quale pare ca se sostenesse 'u carattere necessariamende attive de sta operazzione, ca richiede 'nu viggile e assidue combronde 'mbrà le suène passate e chidde presende eppure chidde future. Cioè, '''Aristosseno''' recanuscìe 'a funziona fondamendale d'a memoria jndr'à l'indelliggenze d'a museche, cumme resulte da 'nu paragrafe de le ''Eleminde de armonia'': "Di ste doje cose, avveramende, 'a museche jè coesistenze: senzazione e memorie. Abbesogne 'nfatte sendì quidde ca succede e arrecurdà quidda ca è accadute."

Le ''Eleminde de armonia'' sonde divise jndr'à ttre libbre: jndr'à 'u prime, inditolate ''Principii'' avènene esposte 'a definizione d'a scienze armoniche e le argominde sue, cumme 'a [[vôsce]], [[acute]] e [[grave]], [[indervalle, museche|indervalle]], [[melodie]], [[genere]], [[suène]] e [[tonalità]];
jndr'à 'u seconde stè 'n'indroduzione filosofeche, 'na presendazione innovative de le caratteristiche de l'armonie, 'na pulemeche condre a l'esperte de meseche passate e tradizionaliste; 'u terze e urteme libbre accumenze cu l'approfunnemènde de le indervalle e se interrombe sus 'u stuezze 'nditolate ''Elementi''.

Grazie a [[Plutarco]] onne arrivate 'mbonde a nuje otre stuezze d'u modelle musecale elabborate da Aristosseno, ca ere conzapevole ca 'a museche non ge puteve essere limitate a 'na ricreazzione sceindifiche e nemmanghe a 'nu sciuèche de senzazziune, ma a 'a riuscite de tutte le vanne sue, da le parole a le ritme e a le suène e 'u combete d'u genie jè quidde de ccrejà le corrispondenze 'mbrà chiste eleminde, attraverse 'na fatje de sindesi. 'U combete de quidde ca sende, seconde le teorie de '''Aristosseno''' jè quidde de recostruì l'opere stessa e ce 'a fusione jè esaustive, jndr'à quacche mode l'opera esiste.<ref name="E"/> 

== Otre inderesse ==
'''Aristosseno''' avìe inderesse pure jndr'à otre cambe: [[scienze naturale]], [[psicologgije]], [[morale]], [[politeche]] e [[storie]]. Screvìe 'na vite de [[Pitagora]] e une de [[Platone]], e de quiste urteme jè quase sembre polemiche. 'A sfurtune ha vulute ca da quanne Aristosseno ha scritte tutte ste cose a osce a die non ge n'à remaste quase ninde.

== 'U vere ammore d'u belle ==
Diceve '''Aristosseno''' ca "'u vere ammore d'u belle stè jndr'à l'attività prateche e jndr'à le scienze; purcé l'amà e 'u vulè bbuene onne inizie da le usanze bbuene e occupazzione, accussì cumme, jndr'à le scienze e esperienze, quidde bbuene e oneste amane avveramende 'u belle; mendre ciò ca dè de cchiù jè ditte ammore d'u belle, ca vò ccu dice quidde ca se manefèstesce jndr'à necessità e jndr'à le bbesogne d'a vite jè 'a spoglie d'u vere ammore."<ref>[[Stobeo]], ''Florilegi'', III, 1, 101.</ref>

== Note ==
<references/>

== Vide pure ==
* [[Personalità legate a Tarde]]

== Collegaminde fore a Uicchipèdie ==
* [http://users.unimi.it/~gpiana/dm3/dm3ari01.htm Trattate de armoniche de Aristosseno de Tarde]

[[Category:Personalità legate a Tarde]]
[[Category:Pitagorici]]
[[Category:Felosofije]]

[[ca:Aristoxen de Tàrent]]
[[de:Aristoxenos]]
[[el:Αριστόξενος ο Ταραντίνος]]
[[en:Aristoxenus]]
[[es:Aristóxeno]]
[[et:Aristoxenos]]
[[fi:Aristoksenos]]
[[fr:Aristoxène]]
[[hr:Aristoksen iz Tarenta]]
[[hu:Arisztoxenosz]]
[[it:Aristosseno]]
[[la:Aristoxenus]]
[[nl:Aristoxenos]]
[[ru:Аристоксен]]
[[sv:Aristoxenos]]
[[tr:Aristoxenus]]
[[uk:Аристоксен]]
