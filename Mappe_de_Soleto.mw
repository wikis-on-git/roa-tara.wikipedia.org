{{Storie Pugghie}}
'A '''Mappe de [[Soleto]]''' jè 'a cchiù andica mappe sciugrafeche occidendale ca avène da l'andichità classeche.

[[Image:Mappa_Soleto.jpg|thumb|left|250px|La Mappa di Soleto]]

Se tratte de 'nu stuezze de 'nu vase attiche smaltate de gnure, 'nu ''[[ostrakon]]'' ca tène dimenziune de appene 5,9 [[cm]] pe 2,9 cm e sus a 'u quale jè ingise 'a linèe costiere d'a [[penisole salendine]] inzieme a doje toponeme grece e undece toponeme indiggene, addò le posiziune sonde indicate da de le punde. Se recanoscene le nnome de [[Tarde]] scritte in greche (Τάρας, Taras) e de [[Otranto]], [[Nardò]], [[Ugento]], [[Soleto]] e [[Sanda Marije de Leuca|Leuca]] scritte in messapiche, eppò a le late sonde indicate jndr'à 'nu mode schemateche 'u [[Mare Ionio]] e 'u [[Mare Adriatiche]] ca tènene cumme sione 'nu sigma a quattre trattte.

L'oggette ha state scuperte a l'inderne de 'nu granne edificie messapiche 'u [[21 agoste]] [[2003]] a Soleto ([[Provinge de Lecce|LE]]) da l'archeologhe d'u [[Belgie]] Thierry van Compernolle, de l'[[Università de Montepellier]] in [[Frange]], durande le scave [[archeologgije|archeologgiche]] e testimonie le relaziune esistende 'mbrà le [[Iapige]], le [[Messapi]] e le [[Grece|Grice]] jndr'à 'u [[V sechele n.C.]], ca no sembre onne state approfunnite da 'a predominande tradiziona letterarie greche-romane.

Da l'analise epigrafeche e da l'aspette alfabbeteche de le toponeme trascritte sus a l'ostrakon, s'à stabbelite cumme l'abbreviazzione d'u toponeme "Graza" (ca pò essere [[Gallipoli]]) non g'è alfabbete greche ma, jè 'n'otre alfabbete greche arcaiche de tipe russe<ref>Cu le culure [[verde]], [[azzurre]] e [[russe]], se distinguescene le reggione d'a [[Grecie]] arcaica a seconde d'u tipe de l'alfabbete ausate: cu 'u verde se indichescene le reggione addò le alfabbete sonde senza signe comblemendare, cu l'azzurre le reggione d'u gruppe oriendale, cu 'u russe le reggione d'u gruppe occidendale.</ref> ca ere ausate a Tarde. Le studiuse [[Carlo De Simone]] e [[Mario Lombardo]], dicene 'nfatte ca sulamende 'u toponeme "Taras" jè scritte in alfabbete greche. Rrete a sta scuperte allore, se sconne 'a date de quedda ca ha state certamende 'a prima parlate tarandìne cu tutte le peculiaretà linguisteche sue, cioè chidde de tipe lessicale, morfologgiche, foneteche e de indonazione.

'A mappe demostre pure cumme le andiche Grece erene assaije inderessate a 'a rappresendazione de aree avveramende esistende apprime angore de le [[Romane]] e, allore 'a scuperte ripropone a le storeche 'u probbleme de reconziderà le inizie de l'andica cartografije.
'Nfatte 'a maggior parte de le mappe classeche esistende sonde romane e sonde datate apprisse a nascite de [[Criste]].

== 'Na possibbele 'nderpretazzione d'a mappe ==
{| class="wikitable"
! In [[Messapiche]] || sus a mappe ||In latine (teste de [[Plinio]] lib.III,11) || Località tagliàne || in tagliàne
|-- 
|-- 
| Hydrus  ||    (ΗΥΔΡ) || Hydruntum || [[Otranto]] || Otranto
|-
| Taras    ||  (ΤΑΡΑΣ) || Tarentum || [[Tarde]] || Taranto
|-
| Baletium  ||    (ΒΑΛ) || Aletium || [[Alezio]] || Alezio
|-
| Oian   ||   (ΟΙΑΝ) || Uzentum || [[Ugento]] || Ugento
|-
| Nar   ||  (ΝΑΡ)  || Neretum || [[Nardò]] || Nardò
|-
| Sol   ||  (ΣΟΛ)  || Soletum desertum  || [[Soleto]] || Soleto
|-
| Mios   ||  (ΜΙΟΣ)  ||   || [[Muro Leccese]] || Muro Leccese
|-
| Sty  ||   (ΣΤΥ)  ||   || [[Cavalline (LE)|Cavalline]] ?? || Cavallino ??
|-
| Lios  ||   (ΛΙΟΣ)  || Leuka ( in [[Strabone]] VI 6.3.5)   || [[Cape de Leuca]] || Capo di Leuca
|-
| Lik   ||  (ΛΙΚ)  ||Castrum Minervae   || [[Castro (LE)|Castro]] || Castro
|-
| Basta  ||   (ΒΑΣ)  || Basta || [[Vaste]] || Vaste
|-
| Graxa   ||   (ΓΡΑΧΑ) ||Callipolis,quae nunc est Anxa || [[Gallipoli]] || Gallipoli
|}

== Note ==
<references/>

== Vide pure ==
*[[Lenga greche]]
*[[Soleto]]

== Collegaminde fore a Uicchipèdie ==
*[http://www.unipa.it/dicem/html/pubblicazioni/pan2003/01.Ferlauto.pdf#search=%22alfabeto%20greco%20arcaico%20di%20tipo%20rosso%20%22 Le sisteme de scritture jndr'à Grecie]

[[Category:Reperti archeologiche]]
[[Category:Storie]]
