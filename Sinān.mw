{{Bio
|Nome = Sinān
|Cognome =
|PostCognomeVigrola = note pure cumme '''Mi'mār Sinān''' (Architette Sinān) o '''Mi'mār Koca Sinān''' (granne architette Sinān)
|Sesso = M
|LuogoNascita =  Kaysariye
|GiornoMeseNascita =
|AnnoNascita = 1489
|LuogoMorte = Istanbul
|GiornoMeseMorte =
|AnnoMorte = 1588
|Attività = architette
|Nazionalità = turche
|PostNazionalità = , de origgene [[Grecie|greche]],<ref> http://www.greatbuildings.com/architects/Sinan.html </ref><ref> http://www.britannica.com/EBchecked/topic/545603/Sinan </ref> condemboranèe de [[Michelangele]] e [[Palladio]]
|Immagine =  
}}

Fatiò pe le [[sultane]] [[Solimano I]], [[Selim II]], e [[Murad III]], e ha state, jndr'à 'u corse de 'nu periode de cinguand'anne, responsabbele pa costruzione o 'a supervisione de tutte le edificie cchiù 'mbortande d'u [['Mbere Ottomane]]. Cchiù de trecinde onne state le strutture accreditate a nome sue.

== Biografije ==
Nate [[Chiesere crestiane ortodosse|crestiane ortodosse]],<ref> http://www.britannica.com/EBchecked/topic/545603/Sinan </ref> avenìe reclutate seconde 'a prateche d'u [[devşirme]] jndr'à reggione [[Anatolia|anatoleche]] de [[Kayseri]] (l'andiche [[Cesarea in Cappadoce|Cesarea]]) e purtate a [[Istanbul]] pa formazione militare; cchiù nnande trasìe a fà parte d'u cuerpe de le [[giannizzere]]. Pigghiò parte a le numerose cambagne militare de espanzione de 'u [['Mbere Ottomane]], in particolare jndr'à l'[[artiglierie]] e jndr'à 'u [[genie militare|genie]]. Pigghiò parte a le spediziune condre a [[Belgrado]], 'a [[Siria]] e l'[[Egitte]], jndr'à 'u [[1534]] devendò ufficiale. Jidde avìe accussì l'opportunità de canoscere le realizzazziune architettoneche jndr'à l'[[Europe]] mediterranèe e cendre-oriendale e jndr'à 'u [[Vicine Oriente]].

Membre d'a corte 'mberiale da 'u [[1536]], avenìe nomenate architette cape de l'imbere (''Mimarbaşı'') jndr'à 'u [[1539]] da 'u [[sultane]] [[Solimano 'u Magnifiche]]. Sinān allore conserve 'a careche pure sotte a le doje [[Dinastie ottomane|successore]] [[Selim II]] e [[Murad III]].

== Opere ==

A Sinān onne state attribbuite cchiù de 300 [[edificie]], jndr'à tutte 'u [['Mbere Ottomane|'mbere]]: [[Moschèe]]<ref> '''moschèe''': in turche 'u termine ''cami'' se appliche a le moschèe cchiù granne, invece ''mescit'' indichesce 'na moschèe cchiù piccenne, cu 'a sale da preghiere senze pulpite (''[[minbar|minber]]''). Pa pronunge d'u turche, vè vid 'a [[lènga turche]]. </ref> ('nu sacche de vote cu 'u relative comblesse – ''külliye'' - de edifice annesse<ref> 'u ''külliye'' pò combrondere, a parte a 'a moschèe e spesse 'u relative cortile (''avlu''), 'nu sacche de strutture pubblece-releggiose: 'spedale, bibblioteche, scole elemendare (''mektep''), scole superiore (''medrese'') – certe vote cchiù de une, scole coreneche, refettorie caritatevole (''imaret''), bagne, [[caravanserraglie]] (''han'') </ref>), palazze (''saray''), bagne pubblece (''hamam''), [[caravanserraglie]], [[mausolèe]] (''türbe''), a le quale vonne aggiunde otre opere de pubbleche utilità cumme [[ponde]] e [[acqudotte]]. De certe costruziune, in particolare chidde lundane da 'a reggione d'a capitale, ave probbabbilmende furnite l'imbostazione generale, lassanne l'esecuzione a le assistende sue, cumme [[Davut Ağa]], ca quanne jidde ha muèrte le succedette cumme architette cape.

Jndr'à 'u [[1536]]-[[1537|37]] costruì 'na moschèe (''Hüsrev Paşa Camii'') a [[Aleppo]]; jndr'à l'anne successive 'a favorite d'u sultane Roxelana (''Haseki Hürrem'') 'u 'ngarecò de costruì 'nu ''külliye'' a [[Istanbul]].

'Mbrà le prengepàle monuminde costruite apprisse 'a nomene a architette 'mberiale vonne arrecurdate:

[[File:Mimar_Sinan_-_Mosquée_Şehzade_Mehmet,_Istanbul_(02).jpg |right|thumb|120px|Moschea Şehzade: inderne]]

* 'A moschèe Şehzade (''Şehzade Camii'', [[1543]]-[[1548|48]]) a [[Istanbul]], dedicate da Solimano a 'u figghie Mehmet, prengepe ereditarie, muèrte prematuramende 'nu picche apprisse l'inizie d'a costruzione d'a moschèe.

Jè 'a prime moschèe sultaniale <ref>Le moschèe sultaniale (''selatin camileri''), cioè ca onne state fatte costruì da le sultane, se recanoscene esternamende pa presenze de cchiù [[minarete]], ca jè 'na prerogative lore.</ref> pruggettate da Sinān e presende aspette fortemende innovative. 'A [[cupole, architetture|cupole]] cendrale jè rinforzate cu semi-cupole sus a quattre late. 'A coperture jè sostenute da quattre granne [[pilastre]] e jè combletate cu quattre cupole piccenne a le anghele. L’inderne d'a sale, quase quadrate, jè particolarmende luminose, grazie a le molteplece aperture (da le finestre a 'a base de le cupole - 24 jndr'à cupole cendrale e 9 pe ogne semicupole - a chidde jndr'à le mure) ca lassane trasè 'a luce. 'N'innovazione averene state pure le gallerie longhe le facciate laterale pe sconnere le condraffore.

'A moschèe jè precedute da 'nu granne cortile fiangheggiate da 'nu [[portiche, architetture|porticate]] cu cinghe cupole piccenne pe late, cu a 'u cendre 'a fundane pe le [[abluzione|abluziune]], cuperte da 'n'[[edicole]] sostenute da uette [[colonne, architetture|culonne]]. Doje [[minarete]] onne state mise a l'estremità d'u late sus a 'u cortile.
Sonde opere de Sinān pure le ''türbe'' de Mehmet ([[1543]]-[[1544|44]]) e d'u [[gran visir]] Rüstem [[Pascià]] (1561) jndr'à 'u giardine affianghe. 

[[File:Istanbul - Süleymaniye camii - Foto G. Dall'Orto 26-5-2006 - 13.jpg|thumb|left|200px|Moschèe de Solimano]]
[[File:Istanbul - Süleymaniye camii dal Corno d'oro - Foto G. Dall'Orto 28-5-2006.jpg|thumb|left|200px|Moschèe de Solimano viste da 'u Corne d'ore]] 

* 'A [[moschèe de Solimano]] (''Süleymaniye Camii'', [[1550]]-[[1557|57]]) a Istanbul, cu affianghe le ''türbe'' de Solimano ([[1566]]) e Roxelana ([[1558]]). Solimano cercò a Sinān ca 'u proggette s'avera ispirà a 'a [[Hagia Sophia|basiliche de Sanda Sofia]] (''Ayasofya''), pe simboleggià 'na condinuità 'mberiale cu [[Giustiniano I de Bisanzio|Giustiniano]].
* 'A ''Kara Ahmet Paşa Camii'' a Istanbul (cchiù o mene [[1550]]-[[1565]]), commissionate da 'u [[gran visir]] Kara Ahmet Pascià, pu quale 'a condanne a morte jndr'à 'u [[1555]] avere devendate cause de 'nu combletamende prolungate e cu dimenziune ridotte rispette a 'u proggette origgenale.
* 'A ''Rüstem Paşa Camii'' ([[1560]]-[[1564|64]]), pu [[gran visir]] Rüstem Pascià, marite d'a figghie predilette de Solimano, Mihrimah.
* 'A ''Mihrimah Camii'' (chiamate pure ''Mihrimah Sultan Camii'') a [[Istanbul]] (cchiù o mene [[1560]]-[[1565]]) , costruite pa prengepesse Mihrimah. Non g'adda essere confuse cu 'a moschèe omoneme ca Sinān avère ggià costruite ([[1540]]-[[1548|48]]) a Scutari (Üsküdar).

[[File:Selimiye Mosque, Dome.jpg|right|thumb|200px|Moschèe de Selim, Edirne: cupole]]

* 'A ''Sokollu Mehmet Paşa Camii'' a Istanbul (combletate [[1571]]-[[1572|72]]). Sokollu Mehmet Pascià ha state 'nu gran visir da 'u [[1565]] a 'u [[1579]], pe Solimano, Selim II e Murad III. 
* 'U [[Ponde Mehmed Paša Sokolović]], a [[Višegrad]], combletate jndr'à 'u [[1571]].
* 'A ''Azap Kapı Camii'' a Istanbul (Galata), combletate jndr'à 'u [[1577]].
* 'A moschèe de Selim a [[Edirne]] (''Selimiye Camii'', [[1568]]-[[1575|75]]), fatte costruì da 'u sultaneSelim II. Sinān stesse retenìe sta moschèe 'nu capolavore.
* 'A ''Atik Valide Camii'' a Üsküdar ([[1570]]-[[1579|79]]), pe [[Nur-Banu|Nurbanu]], spose de Selim II e mamme de Murad III.

Notevole ha state l'opere de Sinān pe l'alimendazione idriche de Istanbul. 'Ngarecate da Solimano verse 'u [[1550]] de soddisfà le crescende esiggenze de approviggionamende d'a cetate, sviluppò 'nu sisteme de captazione de le acque jndr'à zone a nord de Istanbul chiamate Foreste de Belgrado, recuperanne parzialmende l'andiche rete romane. Le canalizzazziune d'u sisteme idriche (denominate ''Kirkçesme''), pe cchiù o mene 50 km, sonde osce a die angore ausate. Le acquedotte prengepàle sonde:
* L’ ''Uzunkemer'' (“acquedotte luènghe”), a doje ordene de arcate, luènghe 716 e ierte metre.
* L’''Eğrikemer'' (“acquedotte a gomite”, pu fatte ca l'ingresse a 90° a 'n'estremità), a ttre ordene de arcate jndr'à vanna cendrale ierte 35 metre.
* 'U ''Güzelce Kemer'', a doje ordene de arcate, luènghe 170 metre.
* 'U ''Moğlova Kemeri'', a doje ordene de arcate, luènghe 258 metre.

=== Elenghe de le opere ===
Aqquà sotte se iacchie 'n'elenghe de le opere ca Sinān  ha pruggettate e costruite.

* 94 granne moschèe (''camii''), 
* 57 collegge, 
* 52 moschèe piccenne (''mescit''), 
* 48 bagne pubblece (''[[hamam]]''). 
* 35 palazze(''saray''), 
* 22 mausolèe (''türbe''), 
* 20 [[caravanserraglie]] (''kervansaray''; ''han''), 
* 17 cucine pubbleche (''imaret''), 
* 8 ponde, 
* 8 maiazzine o granaie 
* 7 Scole d'u Corane (''[[Madrasse|medrese]]''), 
* 6 acquedotte, 
* 3 'spedale (''darüşşifa'')

Quacche fatìe soje:

* Moschèe de [[Azapkapi Sokullu]] a [[Istanbul]] 
* [[Caferağa Medresseh]]
* [[Moschèe de Selimiye Mosque, Edirne|Moschèe Selimiye]] a [[Edirne]] 
* Comblesse de [[Süleymaniye]]
* [[Kılıç Ali Pasha Complex]]
* [[Moschèe de Molla Çelebi]]
* [[Haseki Baths]]
* [[Moschèe de Piyale Pasha]]
* [[Moschèe de Şehzade]]
* [[Moschèe d'u Sultane Mihrimah]] a [[Edirnekapı]]
* [[Ponde de Mehmed Paša Sokolović]] a [[Višegrad]]
* [[Moschèe de Nisanci Mehmed Pasha]]
* [[Moschèe de Rüstem Pasha]]
* [[Moschèe de Zal Mahmud Pasha]]
* [[Moschèe de Kadirga Sokullu]]
* [[Koursoum Mosque]] o Moschèe de Osman Shah a [[Trikala]]
* [[Al-Takiya Al-Suleimaniya]] a [[Damasco]]
* [[Madrasse de Yavuz Sultan Selim]]
* [[Ponde de Mimar Sinan]] a [[Büyükçekmece]]
* [[Chiesere de l'Assunzione, Uzundzhovo|Chiesere de l'Assunzione]] a [[Uzundzhovo]]
* [[Moschèe de Tekkiye]]
* [[Moschèe de Khusruwiyah]]
* Oratorie a 'u [[Mure Occidentale]]

== Note ==
<references />

== Collegaminde fore a Uicchipèdie ==
* {{tr}} {{en}} [http://www.sinanasaygi.org/ sito web del progetto Respect to Sinan, esaurienti informazioni sulla tradizione architettonica di Mimar Sinan ad Istanbul]
* [http://www.ar2com.de/radiofavela-blog/caterina-gottardo/ spazio moschea – the mosque’s space]

[[Category:Architetture ottomane]]
[[Category:Pàggene ca avessera stà in Uicchipèdie]]

[[an:Sinan]]
[[ar:سنان آغا]]
[[az:Memar Sinan]]
[[bat-smg:Sėnans]]
[[be:Сінан]]
[[be-x-old:Сынан]]
[[bg:Синан]]
[[br:Mimar Sinan]]
[[bs:Mimar Sinan]]
[[ca:Sinan]]
[[cy:Sinan]]
[[da:Sinan]]
[[de:Sinan]]
[[el:Μιμάρ Σινάν]]
[[en:Mimar Sinan]]
[[eo:Sinan]]
[[es:Sinan]]
[[fa:معمار سنان]]
[[fi:Sinan]]
[[fr:Sinan]]
[[gl:Sinan]]
[[he:סינאן]]
[[hif:Sinan]]
[[hr:Mimar Sinan]]
[[hu:Szinán]]
[[it:Sinān]]
[[ja:ミマール・スィナン]]
[[ko:미마르 시난]]
[[krc:Синан]]
[[la:Sinan Architectus]]
[[mk:Мимар Синан]]
[[ml:സീനാൻ]]
[[nl:Sinan]]
[[nn:Mimar Sinan]]
[[no:Mimar Sinan]]
[[pl:Sinan]]
[[pms:Mimar Sinan]]
[[pnb:معمار سنان پاشا]]
[[pt:Sinan]]
[[ru:Синан]]
[[sc:Sinan]]
[[simple:Sinan]]
[[sq:Mimar Sinani]]
[[sr:Мимар Синан]]
[[sv:Mimar Sinan]]
[[ta:சினான்]]
[[th:ซินาน]]
[[tr:Mimar Sinan]]
[[uk:Сінан]]
[[vi:Sinan]]
[[war:Sinan]]
[[zh:科查·米馬爾·希南]]
