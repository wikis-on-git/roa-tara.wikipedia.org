'''Talsano-San Vito-[[Lama (Tarde)|Lama]]''' jè 'a prengepàle [[circoscriziune]] sud-oriendale d'a cetate de [[Tarde]]. 

Cunde cirche 50.000 crestiáne. 'A [[circoscriziune]] jè furmate proprie da le 3 quartiere prengepàle (Talsano, San Vito e [[Lama (Tarde)|Lama]]), cchiù otre contrade: Battaglia, Carelli, Sanarica, San Donato, Palumbo e Tramontone.

==Cenne storeche==
Le prime cendre javitate jndr'à zone se pòtene ccu fàce resalì 'ndorne ad 'u 1300 n.C. quanne le Saracene jèvene solite ccu effettue pericolose 'ngursiune e scorribanne jndr'à lle vicinanze d'u Gurfe de Tarde, saccheggianne le 'nfedele.
'Nu gruppe de monache de ll'ordene de San Basilio, pe' condrastà a le repetute attacche, decise ccu quagghie 'nu tembie addò refugiarse (ôsce ditte Chiese d'a Madonne de Tazzano, ambliate e restrutturate 'ndorne ad 'u 1800).
'Ndorne a quiste tembie, honne decise de se 'nzedià le prime javitande, generalmènde pastore e contadine, jndre quacche masserie-torre fortificate, ca angore ôsce caratterizzane l'ambiende d'u territorie d'a periferie de Tarde.
Quèste prime javitaziune sonde nasciùte jndr'à ll'attuale zone d'u Cambesande, ca a quèdde epoche jève denominate Talassano (termine greche ca inneche 'nu ambiende paludose 'nziccate ad 'u mare), ca cullegave 'a Saline Granne ad 'u Mar Piccele.
Le masserie jèvene de le cendre auto-sufficiènde, capace ccu trasforme le materie prime offerte da 'u territorie (alie, amènele, vignete, agrumete, cereale, pastorizie).
Jndr'ô 1800, cu ô scucchiámende d'u latifunne, quiste pastore e contadine, ca offrivane 'u lòre fatije jndr'à lle masserie, honne ottenute appezzamènde de terrene e le cchiù fortunate honne potute quagghià 'na proprie javitaziune, denominate "remesse", ca jève comboste da 'na stalle, 'nu granne stanzone ca avève da ospità totte 'a famigghie, 'a cucine e l'orte cu 'u letamaie.

Da lle anne cingande, 'u naturale spannamènde d'a cetate ha urbanizzate le zone 'nu timbe rurale, ccrejanne de le muderne quartiere.

==Collegamende sus a indernette==
*[http://www.talsano.it 'U site de le Treterre de Talsano-Lama-San Vito]
*[http://www.talsanolamasanvito.it Portale de Talsano-Lama-San Vito]
*[http://www.santamariaditalsano.com Rettorie Sande Marije de Talsano]
*[http://parosariotalsano.altervista.org/index.htm Parrocchie Marije SS.me d'u Rosarie]
*[http://www.confraternitarosario-talsano.it/index.htm Confraternite d'u SS.me Rosarie]

{{Circoscriziune de Tarde}}

[[Category:Circoscriziune de Tarde]]

[[it:Talsano - San Vito - Lama]]
