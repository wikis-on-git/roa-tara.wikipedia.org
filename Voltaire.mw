{{Bio
|Nome = François-Marie
|Cognome = Arouet
|PostCognomeVirgola =cchiù famose cu 'u [[pseudonimo]] dë '''Voltaire'''
|Sesso = M
|LuogoNascita = Parige
|GiornoMeseNascita = 21 novembre
|AnnoNascita = 1694
|LuogoMorte =Parige
|GiornoMeseMorte = 30 maggio
|AnnoMorte = 1778
|Attività = filosofo
|Epoca = 1700
|Attività2 = scrittore
|Attività3 = drammaturgo
|AttivitàAltre = &nbsp; e [[poeta]]
|Nazionalità = frangese
|ForzaOrdinamento = Voltaire
}}

[[File:Voltaire.jpg|thumb|200px|Voltaire 1694-1778]]

'U nome de Voltaire<ref>L'origgine d'u nome ''Voltaire'', ausete da 'u filosofe jndr'à 'u [[1717]], non ge jè certe. Doje le ipotese prengepàle: pò essere ca 'u nome avène da l'[[anagramme]] de Arouet LJ (''le jeune'', "'u uagnone") ausanne le lettere andiche, addò 'a J se screvéva I e U se screvéva V (AROVET LI, ca addevènne VOLTAIRE); pò essere pure ca avène da 'u nome de 'nu [[feudo]] piccinne ca ere d'a mamese.</ref> Jidde è legate assaje a 'u movimende culturele de l'[[Illuminisme]], 'nfatte jidde ha state une de le cchiù granne animatore e de le esponende prengepàle.

== Biografije ==

=== 'U pringipie ===

François-Marie Arouet Le Jeune nasce uffiscialmende 'u 21 novembre 1694 a Parige jndr'à 'na famigghie ca appartenève a borghesie cu le solde. Cumme 'u stesse penzatore ha ditte cchiù vote, 'a date de quanne ha nate, reggistrete jndr'à le reggistre d'u battesime, pò essere ca jè fause purcè Voltaire steve male assaje allore  'u battesime ha state renviete de nove mise.
L'attene, François Arouet, ere 'nu notaie ricche assaje e 'nu fervende giansenista, 'nvece 'a mamese, Marie Marguerite d'Aumart, faceve parte de 'na famigghie vicine 'a nobiltà. 'U frete, 'nvece, ere - sembre ca 'u dice Voltaire - 'nu fandastiche giansenista.
Le studie sue onne accumenzete jndr'à 'u [[1704]] jndr'à 'u colleggie famose de le gesuite de [[Louis-le-Grand]]; jndr'à quiste periode Voltaire uagnone fece vedè ca le piaccene assaje le studie umanistice: specialmende p'a retoriche e 'a filosofie. Pure ca ere assaje critiche cu le gesuite, a Voltaire avène 'na granne ammirazione jndr'à le combronde de le 'nsegnande sue e de le opere ca onne state fatte da 'a [[Compagnia de Gesù]] in [[Cina]] e [[Paraguay]].
Jndr'à 'u [[1711]] lasse 'u colleggie e s'iscrive, purcè l'averre decise l'attene, 'a scola superiore de deritte. Jndr'à chiste anne le rapporte cu l'attene addevendene sembre cchiù brutte, purcè l'attene non ge supporte ca 'u figghie tène 'a vocazione poetica e partecipe a le riunione de le circhele libbertine.

=== Esilie in Inghilterre ===
Le scritte sue ca erene polemice truarene 'nu successe immediete jndr'à le salotte de le nobele; certe verse, d'u 1717, condre a 'u reggende de [[Frange]] [[Filippe d'Orléans]], le causarene l'arreste e 'a reclusione a [[Bastiglia]].
'A pubblicazione d'u poeme ''[[La Ligue]]'' d'u [[1723]], scritte duranne 'a priggionie, avìe l'assegnazione de 'na penzione da vanne d'u rre. L'opere pò avene pubblichete n'otra vote cu 'u titele [[Enriade]], jndr'à 'u [[1728]].

'U favore ca le mostrarene subbete subbete le nobele de Frange non ge durò assaje:
sembre pe le scritte sue ca erene de ''proteste'', trasì in conflitte cu 'u cavaliere de Rohan, ca 'u facie bastunà da le domestece sue, e refiutò pure 'a proposte de duelle d'u poete uagnone. Le 'ngazzaminde de Voltaire p'u rifiute furene ausete pe mettere a jidde 'n garcere n'otra vote.
Apprisse a 'nu breve periodo in esilie fòre de Parige, Voltaire se vedìe costrette a sce in [[Inghilterre]] ([[1726]]-[[1729]]).  
Jndr'à [[Granne Bretagne]], grazie a conoscenze de uemmene de culture democrateche, scritture e felosofe cumme [[Robert Walpole]], [[Jonathan Swift]], [[Alexander Pope]] e [[George Berkeley]], maturò idee [[illuminisme|illuministe]] condrarie a l'[[assolutisme]] feudele d'a [[Francia]]. Addà ha scritte, le [[Lettere 'nglise]] (o Lettere felosofeche), pe le quale venne a n'otra vote cundannete, purcè jndr'à ste lettere stavene critiche condre a l'''ancien régime''. 
Duranne l'esilie in Inghilterre ausò 'u pseudonime de "Voltaire". L'origgine d'u nome jè 'ncerte e mutive de 'ngazzaminde.

Le ipotesi sonde quiste e ttrede:

* "Voltaire" pò essere l'anagramme d'u cognome jndr'à [[scritture capitele]] latine: da AROUET L(e) J(eune) a AROVET L. I. o AROVETLI, ca addevènde VOLTAIRE.

* N'otra teorie recorre a 'u luche d'origgine d'a famigghie Arouet: 'a cetate piccenne de [[Airvault]], d'aqquà iesse l'anagramme ca fece assè 'u pseudonime.

* Otre angore reténene ca 'u psdeudonime jè l'anagramme sillabiche de "révolté" (ca signifeche in tagliàne "in rivolta"): ''révolté'' addevènde "re-vol-tai", ca addevènde "Voltaire".

=== Retorne in Frange ===
Angore in esilie in [[Lorena, reggione frangese|Lorena]] (pe colpa de l'opere [[Storie de Carlo XII]] d'u [[1731]]), screvìe le tragedie [[Bruto]] e [['A morte de Cesare]], e pò screvìe ''[[Maometto ossia 'u fanatisme]]'' e ''[[Merope]]'', 'u trattate [[L' elemende d'a filosofie de Newton]] e pò pure l'opere storiografeche [['U siechele de Luigi XIV]]. 
Jndr'à quiste periode accumenzò 'na relazione cu 'na femmena nobbile [[Madame du Châtelet]], e, quacche anne apprisse, cu 'a nepote soje, Madame Denis.
Proprie grazie a stu riavvicinamende cu 'a corte, favurite da [[Madame de Pompadour]], jndr'à 'u [[1746]] ha state nummenete storiografe e membre de l'[[Académie Française]].

=== In Prussia e Svizzera ===
Da 'u [[1749]] a 'u [[1752]] remanie a [[Berline]], ospite de [[Federico II de Prussia|Federico II]], ca 'u 'mmireve e 'u nnomenò [[ciambellane]] sue. 
Pe colpe de 'na speculazione finanziarie, addò 'u scrittore ere assaje abile e breve, Voltaire s'ngazzò cu 'u sovrene ca 'u fece arrestà a securdune, pe 'nu picche de timbe, a [[Francoforte]]. Apprisse a st'incidente, passarene 'nu sacche de anne apprime ca le rapporte 'mbrà Voltaire e 'u sovrene turnassere pacifece.

Siccome ca Voltaire non ge puteve turnà a Parige, allore se spustò a [[Ginevre, cetate|Ginevre]], fine a quanne se 'ngazzarene condre 'a Repubbleche [[calviniste]] e se ne scì, jndr'à 'u [[1755]] a [[Losanna]] vicine a le castidde de [[Ferney]] e [[Tournay]], ca se l'avere accattete jidde. Jndr'à stu periode Voltaire screvì 'a tragedia [[Oreste]] ([[1750]]), ca avène, osce a die, considerete une de le opere cchiù piccenne d'u tiatre de Voiltaire.

Allore, Voltaire addevenì ricche e famose, addevenì 'nu punde de refèrimende pe totta l'[[Europa]] illuministe. Trasì in polemiche cu le cattolece p'a parodia de [[Giuanna d'Arco]] jndr'à ''[[La pulzella d'Orléans]]'', e 'spremie le posiziune sue jndr'à [[Candido|Candido vvo ccu dice l'ottimisme]] ([[1759]]), addò polemizzò cu l'ottimisme de [[Gottfried Leibniz]].
'U romanze remane l'espressione letterarie cchiù azzecchete d'u penziere sue, condrarie a ogne provvidenzialisme o [[fatalisme]]. Da aqquà accumenzò 'n'accanita polemiche condre 'a [[siperstizione]] e 'u [[fanatisme]] a favore de 'na maggiore [[tolleranze]] e [[giustizie]].

[[File:Voltaire_pantheon.jpg|250px|right|thumb|Chiaute de Voltaire a 'u [[Panthéon]] de [[Parige]].]]

Sus a stu fatte, Voltaire, screvì 'u [[Trattate sus 'a tolleranze]] ([[1763]]) e 'u [[Dizionarie filosofeche]] ([[1764]]).

'Mbrà le otre opere, le cunde [[Zadig]] ([[1747]]), [[Micromega, Voltaire|Micromega]] ([[1752]]), [[L'omme da le quaranda scude]] ([[1767]]). Le opere tiatrele [[Zaira]] ([[1732]]), [[Alzira, Voltaire|Alzira]] ([[1736]]), [[Merope]] ([[1743]]), e pò 'u poeme [[Poeme sus a 'u disastre de Lisbona]] ([[1756]]). Pe spiccià, le 'mbortande opere storiografeche [['U sechele de Luigi XIV]] ([[1751]]) ed 'u [[Sagge sus 'a le costume e sus a 'u spirite de le naziune]] ([[1756]]).

Jndr'à l'urtema opera filosofeca soje, ''Le philosophe ignorant'' ([[1766]]), Voltaire battì sembre sus a l'argomende d'a limitazione d'a libertà umane, ca non ge consiste maje jndr'à l'assenze de quacche mutive o determinazione.

=== Retorne a Parige ===
Returnete a Parige e trasute jndr'à [[Massonerie]], Voltaire murì 'nu mese apprisse, jndr'à 'u [[1778]]. Pure ca avere avute 'nu sacche de reconoscimende, quanne murì non ge le fu fatte 'u brucaminde ecclesiasteche. Quiste pure pe 'na volontà soje, purcè rifiutò l'invite de nu prèvete p'a confessione dicenne: "Non g'è timbe de fà nueve amice".
Le reste suje stonne a 'u [[Panthéon]] de Parige addò onne state purtete duranne 'a [[Rivoluzione frangese|rivoluzione]], jndr'à 'u [[1794]].

== Idee politeche ==
Voltaire non ge credeve ca 'a [[Frange]] (e cchiù in generele ogne popole) puteve essere pronde pe 'na vera [[democrazie]]: pe stu mutive non ge sustenìe maje idee repubblecane (pure ca apprisse ca murìe, addevenìe une de "l'attane nobbele" d'a Rivoluzione).

Lundane da idee [[populisme|populiste]] e pure [[radicale]], a mene ca sus a 'u combete d'a religgione sus 'a politeche (jidde fu 'nu [[anticlericale]] tuèste), 'a posiziona politeca soje fu quedde de 'nu [[libberalisme|libberale]] moderate, condre 'a [[nobbiltà]] e sostenitore d'a [[monarchie costituzionele]] cumme a quedda [[Inghilterra|'nglese]]. Comungue, Voltaire tenève paure ca l'aristocrazie frangese putesse pigghjà cchiù potere scenne jndr'à l'uecchie d'a [[borghesie]] e d'u rre, allore appuggiò l'[[assolutisme illuminate]] e, pe certe periode, ha state assaje vicine a le politeche de [[Caterina II de Russia]] e [[Federico II de Prussia]].

Parlanne 'nvece d'u sisteme giudiziarie, in genere, Voltaire ha state condrarie a 'u strumende d'a [[torture]] e d'a [[pene de morte]] (a mene de certe case specifece) accettanne assaje c'u favore le idee de [[Cesare Beccaria]].

== 'Pprufunneminde ==
=== 'U ruole de l'Inghilterre jndr'à filosofie voltairiane ===
'Mbrà le esperienze cchiù 'mbortande de Voltaire 'ndellettuele sonde sicuramende da fà notà le viagge, quidde in [[Olande]] e soprattutte quidde in [[Inghilterre]]; aqquà 'u uagnone parigine vedìe praticà a cumme se deve 'a tolleranze religgiose e 'a libbertà de 'spressione de idee politeche, filosofeche e scientifeche.
A 'u spirite sue ca ere inzofferende de ogne repressione assolutisteche e clericale (pure purcè ere reduce da l'esperienze jndr'à le scole toste toste de le [[gesuite]]) l'Inghilterre 'ppare cumme 'nu simbele de 'na forme de vite illuminate e libbere.

Voltaire s'avere mise a studià cumme a 'nu pacce 'a culture anglosassone, jidde remanì accechete da le lumenose e revoluzionarie dottrine scientifeche de [[Newton]] e da 'u [[deisme]] e l'[[empirisme]] de [[Locke]]. Jidde pigghje, da st'incondre cu 'a filosofie 'nglese, 'u congette de 'na scienze congepite sus a 'na base sperimendele 'ndese cumme determinazione de le leggi de le fenomene e 'u congette de 'na filosofie 'ndesa cumme analisi e critica de l'esperienze umana jndr'à le varie cambe.
Accussì nascerene le [[Lettres sur les anglais]] o [[Lettres philosophiques]] ([[1734]]) ca condribbuirene a allarià l'orizzonte razionele europee ma ca l'attirarene 'nguedde le saette de le persecuzione.

"Le Lettres" avènene cundannete, pe quande riguarde le pringìpie religgiose, da chidde ca sostenevene 'a necessità politiche de l'aunìtà de culte; da 'nu punde de viste pilitiche, lore, esaltanne l'onorabilità d'u commercie e 'a libbertà, se opponevene proprie jndr'à 'nu mode spudorete a 'u tradizionalistiche reggime frangese, e da 'u lete filosofeche, in nome de l'empirisme, pruvavene de svingolà 'a ricerche scientifiche da l'antiche subordinazione da 'a veritate religgiose.

'U programme filosofeche de Voltaire nasce e cresce jndr'à 'nu mode cchiù precise, ma cchiù nnande, cu 'u "[[Traité de métaphisique]]"([[1734]]), 'a "[[Métaphisique de Newton]]"([[1740]]), "[[Remarques sur les pensées de Pascal]]"([[1742]]), 'u "[[Dictionnaire philosophique]]"([[1764]]), 'u "[[Philosophe ignorant]]"([[1766]]), giuste pe nnuminà le cchiù 'mbortande.

=== 'A religgione naturele ===

'U probleme ca Voltaire prengepalmende se mette 'ngape jè l'[[esistenze de Dio]], canoscenze funnamendele pe arrivà a 'na giuste nozione de l'omme. 'U filosofe non g'a neghe, cumme certe otre Illuministe ca se dichiaravene [[atei]] ([[Diderot]], [[D'Holbach]] e otre) purcè non g'acchiavene prove de l'esistenze de n'''Essere Supremo'', però nemmanghe, jndr'à 'u [[razionalisme]] sue, pigghje 'na posizione [[agnosticisme|agnostiche]].
Jidde vede 'a prove de l'esistenze de Dio jndr'à l'ordine superiore de l'universe, 'nfatte accussì cumme a ogne opere demostre n'artefice, [[Dio]] esiste cumme autore d'u munne e, ce se vole dà 'na cause a l'esistenze de l'essere vivende, s'adda ammettere ca esiste n'essere ccreatore. 'A posiziona soje ha state [[deista]], cumme amme già ditte.

Allore Dio esiste e pure ca se iacchiene jndr'à quest'opinione 'nu sacche de difficoltà, quidde ca se mèttene condre all'opinione sonde angore assaje maggiore. 'U Dio de Voltaire non g'è 'u dio rivelete, ma non g'è nemmanghe 'nu dio de 'na posizione [[panteisme|panteiste]], cumme quedda de [[Spinoza]].
Jè 'na specie de ''Granne Architette de l'Universe'', 'nu rrologgiaie de 'na machena perfette. Voltaire non ge neghe 'na [[Provvidenze]], ma non quedde de tipe [[cristiane]]; seconne le convinzione sue (cumme chìdde de 'nu sacche d'u sue timbe), l'omme jndr'à 'u state de nature ere felice, purcè avère istinde e raggione, ma 'a civiltà ha condribbuite a l'infelicità: allore occorre accettà 'u munne accussì cumm'è, e migliorarle pe quande jè possibile.

Avere condrebbuite a chiste convizione sue 'u studie de [[Newton]]: addò 'a scienza soje, pure ca remaneve sdreuse, purcè filosofie matemateche, a recèrche de le cause, resulte assaje attacchete a metafisiche teistiche, 'mblicanne 'na razionele credenze jndr'à n'essere supreme.
Voltaire crede jndr'à 'nu Dio ca unifichesce, Dio de tutte l'omme: universele cumme 'a raggione, Dio jè de tutte quanne.

Une de le cchiù granne nemice fu 'a [[Chiesera Cattoliche]] (ca jidde chieme '''a schiggiete'', termine referibbele a ogne [[fanatisme religgiose]], jidde 'nfatte prove a scettà 'nderre 'u [[cattoliceseme]] pe proclamà 'a validità d'a religgione naturele. 'A feda soje jndr'à le pringipie d'a morale naturele apponde a aunì spiritulmende le omme senza penzanne a le differenze tra custume e ausanze.
Procleme allore 'a tolleranze condre a 'u [[fanatisme]] e 'a [[superstizione]] (ca stonne 'a religgione cumme l'astrologie ste all'astronomie) jndr'à 'u [[Trattate sus 'a tolleranze]] ([[1763]]), eppure 'a [[laicità]] da 'nu sacche de scritte [[anticlericalisme|anticlerichele]].
Pe libberà le religgiune positive da chiste serchie jè necessarie trasfurmà certe culte, combrese 'u cristianesime, jndr'à religgione naturele, lassanne cadè 'u patrimonie lore ca jè dogmatiche e facenne recorse a l'azione illuminatrice d'a raggione.

Da 'u cristianesime, Voltaire, accettò l'insegnamende morele, cioè 'a semblicità, l'umanità, 'a carità, e penze ca pruvà a reducere sta dottrine a metafisiche segnefechesce falla devèntà 'na fonte de errore. Cchiù vote 'nfatte 'u parigine, elogianne 'a dottrina cristiene predichete da Criste e da le discepole sue, l'avène de addebbità 'a degenerazione de queste in fanatisme, 'a strutture ca le omme e non 'u [[Redentore]], onne date a chiesera. 'U [[cristianesime]] vissute in mode razionele, 'nfatte, coincide cu 'a legge de nature.

Voltaire porte 'nnande 'na doppia polemiche, condre a l'inteolleranze e 'a sclericità d'u cattoliceseme, e condre a l'ateisme e 'u [[materialisme]]. Jidde dice ca ''"l'ateisme non ge s'oppone a le delitte ma 'u fanatisme spenge a farle"'', pure ce conclude ca essenne l'ateisme quase sembre fatele a le virtù, jndr'à 'na società jè cchiù utile avè 'na religgione, pure ca jè fallace, ca non n'avè nisciune.
Non sole 'u cristianesime, ma ogne [[religgione rivelete]] (e non), jè 'na superstizione 'nvendete da l'omme.

Voltaire, comungue se refiute de confermà ca Dio ha fatte quacche indervende jndr'à 'u munne umane. 'U Supreme ha sulamende accumenzete a fà funzionà 'a machene de l'universe, senze 'ndervenì ulteriormende, quiste segnefeche ca l'omme jè libbere, cioè tène 'u potere de agì, 
pure ca 'a libbertà soje jè limitete. Tralotre ''"avesse a essere strane ca totte 'a nature, tutte le astre obbedissere a de le legge eterne, e ca steve 'n'anemale piccinne ierte cinghe pide ca, scenne condre a chiste legge, putesse agì sembre cumme a le piace a jidde sulamende seguenne 'u capricce sue"''.

Se ammerete 'na menzione 'a polemiche ca Voltaire porte 'nnande condre a [[Blaise Pascal]], ca addevenderà soprattuttre 'na polemiche condre a 'apologetiche e 'u pessimisme cristiene cchiù in generele.
Voltaire dice de pigghjà le difese de l'umanità condre a quidde "''misantrope sublime''", ca 'nsegneve a le uemene a odià 'a lore stesse nature. Cchiù ca cu l'autore de le "Provinciales", jidde dice ca se vò cu mene condre a quidde de le "Pensees", pe defennere 'na diverse congezione de l'omme, e sottolineesce cchiuttoste a comblessità de l'anima, 'a molteplicità d'u combortamende, fine a che l'omme se recanosce e s'accette pe quidde ca jè, e non ge addà tentà 'n'assurde superamende d'u state sue.

In conglusione, se pò dicere ca entrambe le filosofe recanoscene ca l'essere umane p'a condiziona soje jè attacchete a 'u munne, ma Pascal pretenne ca jidde se n'adda libberà e se n'addà distogleire, Voltaire vole ca l'addà recanoscere e l'addà accettà: ere 'u munne nuève ca se scaglieve condre a 'u vecchie.

=== 'A storie ===
Le congezione filosofeche de Voltaire sonde inseparabbele da 'u mode sue de fa 'a storie. 'Nfatte jidde vole trattà sta discipline da filosofe, cioè cugghienne senza scè penzanne a le congerie de le fatte 'n'ordene progressive ca fece vedè 'u segnefechete permanende.

Da le granne opere storeche sue l'"[[Historie de Charles XII]]" ([[1731]]), "[[Les siecle de Louis XIV]]" ([[1751]]), l'"[[Essai sur les moeurs et l'esprit des nations]]" ([[1754]]-58), nasce 'na storie "d'u spirite umane", cioè se applechesce 'nu granne ampliamende de l'orizzonde storeche, 'nu scuasciaminde radichele cu 'a visione teologiche-provvidenzialistiche d'u cammine umane e cu 'a storiografie annalistiche e panegiristiche de le regnande. Voltaire se 'nderesse de popole, a le ausenze lore; apprime 'a storie ere 'a storie d'u munne cristiene, attacchete a le confine europei, mò jè 'a storie universele d'u progresse umane.
Progresse indese cumme 'u dominie ca 'a raggione esercite sus a le passione, jndr'à le quale se radechescene le pregiudizie e le errore, 'nfatte l'Essai presende sembre cumme incombende 'u perichele d'u fanatisme.

'A filosofie addà essere 'u spirite critiche ca se oppone a tradizione pe separà 'u vere da 'u false, besogne scacchià 'mbrà le fatte le cchiù 'mbortande e segnefecative pe delineà 'a storie de le civiltà. 'Nfatte Voltaire non ge pigghje in considerazione le periode oscure d'a storie, cioè tutte quidde ca non g'a costituite culture, e esclude da 'a storia "universele" soje le popole babare, ca non g'onne purtete 'u lore condrebbute a 'u progresse d'a civiltà umane.
Voltaire vole cu recostruì 'a legge naturele attraverse 'a storie, e mettere in luce 'a rinasceta e 'u progresse d'u spirite umane, cioè le tentatived'a raggione de libberarse da le pregiudizie e de metterse cumme guide d'a vita associete de l'omme; e, siccome ca 'a sostanze d'u spirite umane non ge cange nè mò e nè maje, 'u progresse consiste jndr'à migliore riuscita de chiste tentative.

'A storie non g'è cchiù oriendete verse 'a conoscenze de Die, non g'è quiste 'u scope de l'omme, ca 'nvece s'addà dedicà a capì e a canoscere jidde stesse fine a ca 'a scuperte d'a storie se indentifichesce cu a scuperte de l'omme.
'A storie ha devenute storie de l'[[illuminisme]], d'u rischiaramende progressive ca l'omme fece di jidde stesse, d'a progressiva scuperte d'u pringipie razionele sue.
[[Shaftesbury]] avère ditte ca non ge stè rimedie migliore d'u bbuene umore condre a superstizione e l'intolleranze e nisciune ha mise in pratica megghje de Voltaire stu pringipie; 'nfatte "'''u mode sue de procedere se avvicine a quidde de 'nu caricaturiste, ca jè sembre vecine a 'u modelle da addò se parte, ma attraverse 'nu sciuèche de prospettive e de proporzione falsete assaje bbuene, ne dè l'interpretaziona soje''".

L'[[umorisme]], l'[[ironie]], 'a [[satire]], 'u [[sarcasme]], l'irrisione aperte o scunnute, sonde da jidde ausete case pe case condre 'a [[metafisiche]], 'a [[scolastiche]] o le [[religgione rilevete|credenze religgiuse tradizionele]]. Ma certe vote, quiste semblificà ironicamende certe situazione, 'u porte a trascurà o a no cugghjè aspette 'mbortande assaje d'a storie.

Cchiù in generele, Voltaire, ha rappresendete l'[[Illuminisme]], cu 'u spirite caustiche e critiche ca tenève jidde, 'u desiderie de chiarezze e lucidità, 'u rifiute de le pregiudizie e d'u fanatisme superstiziose, cu 'na ferma fiduce jndr'à raggione, ma senze inglinaziune eccessive a l'ottimisme e a fiduce jndr'à maggior parte de l'individue. A stu riguarde jè esemblere 'u romanze satiriche "Candide" ([[Candido]], [[1759]]), addò Voltaire se fece beffe de l'[[ottimisme]] filosofeche defennute da [[Leibniz]]. Jidde 'nfatte accuse violendemende l'ottimisme fause, 'u "tout est bien" e 'a teorie de le migliore de le munne possibbele, purcè fanne asseje angore peggiore le male ca sperimendeme, rappresendannele cumme inevitabbele e proprie de l'universe. A stu fatte oppone 'u vere ottimisme, ca vo cu dice, 'a credenze jndr'à 'u progresse umane addò 'a scienze e 'a filosofie illuministe se facene portatore.

== Opere ==
{|style="width: 100%; valign=top|"
|valign=top|
* ''[[Edipo (Voltaire)|Edipo]]'', [[1718]]
* ''[[Enriade]]'', [[1728]]
* ''[[Storia di Carlo XII]]'', [[1730]]
* ''[[Bruto (Voltaire)|Bruto]]'', [[1730]]
* ''[[Zaira (Voltaire)|Zaira]]'', [[1732]]
* ''[[Il tempio del gusto]]'', [[1733]]
* ''[[Lettere inglesi]]'' o ''[[Lettere filosofiche]]'', [[1734]]
* ''[[Adelaide del Guesclin]]'', [[1734]]
* ''[[Maometto (Voltaire)|Maometto]]'', [[1736]]
* ''[[Mondain (Voltaire)|Mondain]]'', [[1736]]
* ''[[Epistola su Newton]]'', [[1736]]
* ''[[Trattato di metafisica]]'', [[1736]]
* ''[[Il figliol prodigo]]'', [[1736]]
* ''[[Saggio sulla natura del fuoco]]'', [[1738]]
* ''[[Elementi della filosofia di Newton]]'', [[1738]]
* ''[[Zulime]]'', [[1740]]
* ''[[Il fanatismo o Maometto]]'', [[1741]]
* ''[[Merope (Voltaire)|Merope]]'', [[1743]]
* ''[[Zadig]]'', [[1748]]
* ''[[Il mondo va come va]]'', [[1748]]
* ''[[Il secolo di Luigi XIV]]'', [[1751]]
* ''[[Micromégas]]'', [[1752]]
* ''[[Poema sul disastro di Lisbona]]'', [[1756]]
* ''[[Saggio sui costumi e lo spirito delle nazioni]]'', [[1756]]
|valign=top|
* ''[[Candido o l'ottimismo]]'', [[1759]]
* ''[[La Pulzella d'Orléans]]'', [[1762]]
* ''[[Quello che piace alle signore]],'' [[1764]]
* ''[[Dizionario filosofico]]'', [[1764]]
* ''[[Jeannot e Colin]]'', [[1764]]
* ''[[Dell'orribile pericolo della lettura]]'', [[1765]]
* ''[[Questioni sui miracoli]]'', [[1765]]
* ''[[La filosofia della storia]]'', [[1765]]
* ''[[Trattato sulla tolleranza]]'', [[1763]]
* ''[[Il filosofo ignorante]]'', [[1766]]
* ''[[L'ingenuo]]'', [[1767]]
* ''[[L'uomo dai quaranta scudi]]'', [[1768]]
* ''[[L'A, B, C Dio e gli uomini]]'', [[1769]]
* ''[[Le lettere di Amabed]]'', [[1769]]
* ''[[Le lettere di Memmio]]'', [[1771]]
* ''[[Bisogna prendere una parte]]'', [[1772]]
* ''[[Il grido del sangue innocente]]'', [[1775]]
* ''[[Dell'anima]]'', [[1776]]
* ''[[Dialoghi di Evemero]]'', [[1777]]
|}

== Otre pruggette ==
{{interprogetto|q|commons=François-Marie Arouet|etichetta=Voltaire|s=Autore:Voltaire|s_oggetto=opere originali|s_preposizione=di|s_etichetta=}}

== Collegamenti esterni ==
* [http://www.liberliber.it/biblioteca/v/voltaire/ Voltaire su liberliber.it]
* [http://www.gutenberg.org/browse/authors/v#a913 Progetto Gutenberg]
* {{fr}} [http://www.voltaire-integral.com/index.html Voltaire integrale]
* {{fr}} [http://www.ville-ge.ch/imv/ Institut et Musée Voltaire, Genève]
* {{fr}} [http://www.biblioweb.org/-VOLTAIRE-.html Sito su François Marie Arouet detto Voltaire]

{{Box successione
|carica = Seggio 33 dell'[[Académie française]]
|periodo = [[1746]] - [[1778]]
|precedente = [[Jean Bouhier]]
|successivo = [[Jean-François Ducis]]
}}

[[an:Voltaire]]
[[ar:فولتير]]
[[arz:فولتير]]
[[az:Volter]]
[[bat-smg:Vuolters]]
[[be:Вальтэр]]
[[bg:Волтер]]
[[bn:ভলতেয়ার]]
[[br:Voltaire]]
[[bs:Voltaire]]
[[ca:Voltaire]]
[[ckb:ڤۆڵتێر]]
[[cs:Voltaire]]
[[cy:Voltaire]]
[[da:Voltaire]]
[[de:Voltaire]]
[[diq:Voltaire]]
[[el:Βολταίρος]]
[[en:Voltaire]]
[[eo:Voltaire]]
[[es:Voltaire]]
[[et:Voltaire]]
[[eu:Voltaire]]
[[fa:ولتر]]
[[fi:Voltaire]]
[[fr:Voltaire]]
[[ga:Voltaire]]
[[gl:Voltaire]]
[[he:וולטר]]
[[hi:वोल्टेयर]]
[[hif:Voltaire]]
[[hr:Voltaire]]
[[hu:Voltaire]]
[[id:Voltaire]]
[[io:Voltaire]]
[[is:Voltaire]]
[[it:Voltaire]]
[[ja:ヴォルテール]]
[[jbo:volter]]
[[ka:ვოლტერი]]
[[ko:볼테르]]
[[ku:Voltaire]]
[[la:Voltarius]]
[[lt:Volteras]]
[[lv:Voltērs]]
[[mk:Франсоа Волтер]]
[[ml:വോള്‍ട്ടയര്‍]]
[[mr:व्होल्तेर]]
[[ms:Voltaire]]
[[mt:Voltaire]]
[[nah:Voltaire]]
[[nds:Voltaire]]
[[nl:Voltaire]]
[[nn:Voltaire]]
[[no:Voltaire]]
[[oc:Voltaire]]
[[pl:Voltaire]]
[[pms:Voltaire]]
[[pnb:والٹیئر]]
[[pt:Voltaire]]
[[ro:Voltaire]]
[[ru:Вольтер]]
[[scn:Voltaire]]
[[sh:Voltaire]]
[[simple:Voltaire]]
[[sk:Voltaire]]
[[sl:Voltaire]]
[[sr:Волтер]]
[[sv:Voltaire]]
[[sw:Voltaire]]
[[ta:வோல்ட்டயர்]]
[[te:వోల్టెయిర్]]
[[th:วอลแตร์]]
[[tl:Voltaire]]
[[tr:Voltaire]]
[[ug:ۋولتىر]]
[[uk:Вольтер]]
[[ur:والٹیئر]]
[[vec:Voltaire]]
[[vi:Voltaire]]
[[vo:Voltaire]]
[[war:Voltaire]]
[[zh:伏爾泰]]
