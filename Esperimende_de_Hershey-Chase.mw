[[Image:HersheyChaseEx.png|thumb|Visione de l'esperimende]]

'''L'esperimende de Alfred D. Hershey e Martha Chase''' prove definitivamende jndr'à 'u [[1953]] ca 'u materiele genetiche jè costituite da [[DNA]] e non da proteine. Cchiù nnande a chiste resultete incontrovertibbeli pure le scenziete ca averene critichete l'[[Esperimende de Avery|esperimende di Avery, MacLeod e McCarty]] se convingerene da l'imbortandissime ruole biologiche d'u DNA.

== Scheme de l'esperimende ==
Hershey e Chase svolgevene studie sus a 'nu [[fago]], ca jè 'nu [[Vira|virus]] ca riesce a 'nfettà le battere; particolarmende 'u fago ca 'nderesseve a lore ere note cumme "[[T2]]".
Quiste virus jè in grade de attaccà ''[[E. coli]]'' ('nu battere ausete spesse cumme modelle jndr'à quiste genere de studie).
[[Image:Tevenphage.svg|thumb|Structural overview of T2 phage]] 

A l'epoche ere note ca T2 ere furmete ''esclusivamende'' da DNA prutette da 'n'involucre proteiche.

Le doje scenziete prepararene doje culutre de ''E. coli'':
* Jndr'à 'u terrene d'a prima misere 'u [[fosfore]] marchete radioattivamende (l'[[isotope]] <sup>32</sup>P).
* Jndr'à 'u terrene d'a seconde misere 'u [[zolfe]] marchete radioattivamende (l'isotope <sup>35</sup>S).

Le battere de le doje colture metabolizzarene da 'na vanne 'u fosfore marchete e da l'otre 'u zolfe marchete indroducenne chiste atomi radiattive jndr'à le biomolecole presende a l'inderne de le cellule.

Cchiù precisamende:
* 'U fosfore marchete s'adda acchià p'a granne parte jndr'à le [[nucleotide]] e de conseguenze pure jndr'à l'acide nucleice; non g'adda essere presende in quantità significative jndr'à le proteine:
* 'U zolfe marchete s'adda acchià jndr'à le [[proteine]] (particolarmende jndr'à l'amminoacide [[cisteina]]) e non ge s'adda acchià jndr'à le nucleotide.

A stu punde le ricercature 'nfettarene parallelamende le doje colture batteriche cu 'u fago T2. Stu virus ause l'apparate biosindetiche de le cellule de ''E. coli'' pe replicà 'u proprie DNA e pe sindetizzà le proteine d'u rivestimende (cfr. [[Cicle litico de 'nu virus]]).

Da 'u mumende ca le nucleotide e le amminoacide ausete jndr'à sindesi d'u DNA e de le proteine virale sonde chidde presende a l'inderne d'a cellule 'nfettete, ne resulte ca le fage sviluppete da l'infezione jndr'à prime colture onne avè 'nu DNA marchete radioattivamende, 'nvece chidde sviluppete da l'infezione d'a seconda colture onne avè 'u rivestimende proteiche esterne marchete radioattivamende.

<center>[[Image:Esperimento_Hershey-Chase1.png]]</center>

Hershey e Chase separarene le fagi neofurmete (quidde marchete) da le doje terrene de colture e, separatamende, le ausarene pe 'nfettà otre e doje colture de ''E. coli'', jndr'à quiste case cresciute sus a le terrene "standàrd" senze l'isotope radioattive.

* Jndr'à 'u case jndr'à 'u quale le fagi 'nfettete avessere 'u DNA marchete, in seguite a l'infezione granne parte d'a radioattività avenève misurete ''all'inderne'' de le cellule batteriche culpite (e jndr'à 'u DNA de 'na parte de le fagi nuève ca s'avere sviluppete in seguite a sta 'nfezione).
  
* Jndr'à 'u case jndr'à 'u quale le fagi avessere 'u rivestimende proteiche marchete 'a radioattività avenève misurete sulamende ''all'esterne'' de le cellule batteriche culpite (e non g'ere presende sus 'a 'u rivestimende proteiche de le fagi nuève ca s'avere sviluppete in seguite a sta 'nfezione).

'U processe ausete pe determinà ce 'a radioattività avenesse da l'inderne o da l'esterne de le cellule ha state 'u seguende: apprisse 'nu certe timbe da quanne l'infezione avere accumenzete, 'u terrene de colture avenève mise jndr'à 'n'omogenizzatore. 'A conzeguende agitazione provochesce 'u distacche d'u rivestimende proteiche de le virus d'a membrane cellulare (jndr'à quiste case se parle de "''ombre fagiche''" purcè chiste rivesteminde proteice non ge condenene 'u DNA ca ha già state 'gnettete jndr'à cellule).

Apprisse tutte avenève cendrifughete: 'u stuezze cellulere (condenende evendualmende 'u DNA marchete) remaneve sus a 'u funne d'a provette, 'nvece le rivesteminde proteice ca s'averene stacchete da le membrane cellulare remanevene in sospenzione. A seconde de addò se mesureve 'a maggiore radioattività ere possibbile dedurre ce 'a molecole s'acchiasse o mene a l'inderne d'a cellule.

Jndr'à 'u case de 'u DNA marchete 'a radioattività se mesurò sus a 'u funne d'a provette:

<center>[[Image:Esperimento_Hershey-Chase3.png]]</center>

Jndr'à 'u case de le proteine marchete 'a radioattività se mesurò sus a 'u sopranatande:

<center>[[Image:Esperimento_Hershey-Chase2.png]]</center>

== Conglusione ==
Da 'u mumende ca 'u fago pe replicarse ave abbesogne de 'ndroducere a l'inderne d'a cellule ospite 'u materiele genetiche suje pe putè sfruttà l'apparete batteriche de [[replicazione d'u DNA|replicazione]] / [[trascrizione, biologie|trascrizione]] / [[traduzione, biologie|traduzione]], pare evidende ca quiste materiele genetiche addà essere pe forze 'u DNA purcè, cumme dimostrete, le proteine non ge trasene jndr'à cellule culpite 'nvece 'u DNA sine.

A stu punde remaneve sulamende 'na questione aperte: "''De cè ccose jè fatte 'u materiele genetiche de l'"organisme" ca non ge tènene 'u DNA (le virus a RNA)?''".
'A risposte 'a sta domande non ge tardò ad arrivà in seguite a studie ca furene fatte sus a 'u virus d'u mosaiche d'u tabbacche (TMV) da ''[[Espereminde sus 'a TMV|Gierer e Schramm (1956) e da Fraenkel-Conrat e Singer (1957)'']].

[[Category:Espereminde classece, genetiche]]
[[Category:Biologije]]
{{censbio}}

[[ca:Experiment de Hershey i Chase]]
[[de:Hershey-Chase-Experiment]]
[[el:Πείραμα των Χέρσεϊ και Τσέις]]
[[en:Hershey-Chase experiment]]
[[eo:Eksperimento de Hershey kaj Chase]]
[[es:Experimento de Hershey y Chase]]
[[eu:Hershey-Chase esperimentua]]
[[gv:Prowaltys Hershey-Chase]]
[[he:ניסוי הרשי-צ'ייס]]
[[it:Esperimento di Hershey-Chase]]
[[ja:ハーシーとチェイスの実験]]
[[jv:Èksperimèn Hershey-Chase]]
[[ksh:Hershey-Chase-Experiment]]
[[li:Experimint vaan Hershey-Chase]]
[[nl:Hershey-Chase experiment]]
[[pl:Eksperyment Hersheya-Chase]]
[[ro:Experimentele Hershey-Chase]]
[[scn:Spirimentu di Hershey-Chase]]
[[sv:Hershey-Chase-experimentet]]
[[tl:Pagsubok na Hershey-Chase]]
[[zh:赫希-蔡斯實驗]]
