[[File:Mito_Falanto_Taranto.jpg|thumb|225px|'U mito de Falanto rappresendate jndr'à 'u Borghe Andiche de Tarde]]

'''Falanto''' jè 'na figure d'a [[mitologgie greche]], [[ecista]] de le colone Partheni ca avenèvane da [[Sparta]].

Figghie de Arato, seconde 'a leggende, 'a figura soje jè fortemende legate a 'a cetate de [[Tarde]], purcé, seconde 'a leggende Falanto avessà essere 'u funnatore effettive de l'andica colonie spartane.

Conde [[Strabone]] ca jndr'à l'urteme decennie d'u [[VIII sechele n.C.]], duranne 'a lunghissime uerre addò [[Sparta]] ere 'mbegnate condre 'a vicine [[Messenia]], le femmene spartane mettèrene in uardie le uemmene lore da 'u pericole conseguende a 'u fatte ca lore, pe mandenè 'u giuramende legate a quedda uerre, erane lundane da le mugghiere lore e da 'a cetate lore: Sparta rischiave de no avè cchiù 'na generazione de uagnune de uerriere e lore avessere aggite de conzeguenze. Preoccupate le Spartiati acconzendirene ca le [[Sparta|Perieci]] (cetadine ca non ge godevane de tutte le deritte politece proprie de le Spartiati), avenèrene autorizzate a aunirse a le femmene e a fà figghie (illegittime, ditte pò 'Parthenii', e destinate de conzeguenze a vivere emarginate in condizione subalterne)<ref>Aristotele, ''Politica''</ref>. 

Avenìe 'u mumende ca ste Partherni, guidate da Falanto, organizzarene 'na sommosse inzieme a le schiave, pe avè da l'aristocrazie le deritte negate a lore: 'a sommosse fallì e no putenne le rivoltose essere condannate a morte a 'u pare de le schiave, avenèrene obbligate a lassà 'a cetate a 'a ricerche de terre nuève.

Falanto conzultò apprime de partì l'[[Oracolo de Delfi]], a 'a ricerche de 'nu response sus a 'u proprie future, 'u quale sentenziò:<br />
''"Popolate 'a terra grasce de le Iapige e addevendate 'a rovina lore."''<br />
Pò Falanto cercò 'nu sione da 'u ciele pe capì quanne avera ewssere 'u mumende opportune e l'oracolo sentenziò:<br />
''"Quanne a vedè chiovere da 'u ciele serene, a conguistà territorie e cetate."'' 

Arrevate a le terre de le [[Iapigi]], le Partheni non ge riuscirene a avè 'a megghie sus a le indigene, ma se limitarene a pigghià possesse d'u promondorie de [[Saturo]]. Le ambiziune però erene maggiore e Falanto, disperate, se scettò 'mbrà le vrazze d'a mugghiere ca accumenzò a chiangere e a vagnarle cu le lacrime sue. Falanto allore, arrecurdanne ca 'u nome d'a mugghiere [[Ethra]] tène pe significate "cielo sereno", penzò ca l'oracolo s'avère avverate e guidò le uerriere sue verse l'endroterre funnanne [[Tarde]] (richiamanne a 'u nome de l'[[Taras|eroe greche-iapigio]] d'u luèche). <br />
Jndr'à 'u frattimbe ca le indigene scèvene a [[Brinnese]], Falanto putè accussì finalmende costituì in [[Itaglie]] 'na colonie lacedemone, rette da le legge de [[Licurgo]]<ref>Giustino</ref>.

In seguite a condraste cu le concetadine (''per seditionem''), Falanto avenìe scacciate cu ingratitudine da Tarde e se rifuggiò a Brinnese, proprio da le Iapigi ca avère sconfitte. Addà murìe e recevìe da le sue ex nemice 'n'onorate brucamende<ref>Giustino, III, 4, 17-18. Sta vanne d'u mite se spieghe cu l'influenze [[Atene|ateniese]] sus a le territorie messapece, l'alleanze in funzione andi-tarandine e le scondre pa supremazie jndr'à Siritide.</ref>. 

Sus a 'u lette de morte, però, Falanto vulìe fa bbuène a le ingrate concetadine sue: convingìe le brinnesine a scettà le cenere sue jndr'à chiazze de Tarde, purcé accussì facenne s'avessere assicurate 'a conguiste de quedda cetate. Invece l'oracolo avère predette a Falanto ca Tarde avesse remaste inviolate ce le cenere sue avessere remaste indre a le mure. Accussì Falanto, ingannanne le brinnesine facìe 'nu favore a le tarandine, ca da quidde mumende le renderene omagge dovute a 'n'eciste<ref>Giustino</ref>.

== Note ==
<references/>

== Bibbliografije ==
*Dumeneche Musti, ''Strabone e la Magna Grecia. Città e popoli dell'Italia antica'', Esedra editrice, Padova 1994, ISBN 8886413076 
*Felice Presicci, ''Falanto e i Parteni. Storia, Miti, Leggende sulla colonizzazione spartana di Taranto'', Piero Lacaita Editore, Tarde 1990
*E. Lippolis, S. Garraffo, M. Nafissi (a cura di), ''Taranto. Culti greci in Occidente. Fonti scritte e documentazione archeologica'', Istituto per la storia e l'archeologia della Magna Grecia, Tarde 1995. 
*Benedetta Rossignoli, ''L'Adriatico greco: culti e miti minori'', (Adrias; 1) L'Erma di Bretschneider, Rome 2004, ISBN 8882652777

== Vide pure ==
*[[Tarde]]
*[[Saturo]]
*[[Storie de Tarde]]
*[[Personalità legate a Tarde]]

[[Category:Personalità legate a Taranto]]
[[Category:Personagge d'a mitologgie greche]]

[[de:Phalantus]]
[[en:Phalanthus of Tarentum]]
[[es:Falanto]]
[[fr:Phalanthos (Tarente)]]
[[it:Falanto]]
[[ru:Фаланф (ойкист)]]
