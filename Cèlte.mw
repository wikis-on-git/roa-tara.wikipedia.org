[[Image:Gundestrupkarret1.jpg|thumb|300px|right|Il ''[[Calderone di Gundestrup]]'', manufatte cèlteche d'a fine d'u [[II sèchele a.C.]] stepate prisse 'u Musée Nazziunale de [[Copenaghen]].]]

Cu ‘u nome de '''Cèlte''' s’ìnneche ‘n’inziéme de popule indoeuropée ca, ind’ô periode de masseme sblendore (IV-II sèchele a.C.), stavane ind’a ‘na ‘ranne vanne d’[[Europe]], dall’[[Isole bretànneche]] ‘nzign’ô bacine d’u [[Danubie]], otre a ‘nguarche ‘nziediamijnde sckurisciute cchiù a ssud, conseguènze d’u spandemijnde mére le penìselele ibèrche, itàleche e anatòleche. Aunite da l’orìggene ètneche e culturale, d’a condivisione de ‘nu stèsse funne linguìsteche indoeuropée e dda ‘na stèssa visione releggiose, le Cèlte fùrene sèmbe scucchiáte; ‘mbrà lle tanda mesckulanze de populazziune cèlteche stavene le Bretànne, le Galle, le Pannune, le Celtìbere e lle Galate, scettáte ind’a ll’[[Isele Bretànneche]], ind’a lle [[Gallie]], ‘m[[Bannnonie|Pannonie]], ‘n[[Ibèrie]] e ‘n[[Anatòlie]].

Mastre de ‘n’origgenale e articolata cultura, le Cèlte fùrene suggètte d’ô [[II sèchle a.C.]] a ‘na granna pressione polìteche, meletar’e cculturale da parte d’ôtre chiuèppe indoeuropée: le [[Germane]], d’ô nord, e lle [[Rumane]], d’ô sud. Le Cèlte fùrene accucciat’e accucchiate chiane-chiane, tande ca già ind’a tarda andichità l’use de le lènghe lore apparésce assaje ‘ndecandènze. L’arrestramiende de le Cèlte accume ‘nu popule autòneme stè testimoniate probbie d’a marginazzione d’a lènga lore, sùbbete cumbenáte  a lle sule Isele bretànneche. Addà, doppe le granne mesckulanze altomedievale, assèrene l’aréde  stòrece de le Cèlte: le populazziune de l’Irlande e dde le vanne occidentale e ssettendriunale d’a Gran Bretàgne, ca parlàvene lènge bretònneche o goidèleche, le doje varietáte de le lènge cèlteche ‘nzulare. 

== Nome ==
Le Cèlte so’ menziunáte dalle stòrece de lènga gréche accume  ''Κελτοί'' (''Keltòi'') da [[Ecateo di Mileto]] e da Erodoto o ''Κέλται'' (''Kéltai'') da [[Aristotele]] e [[Plutarco]], da cui derive ‘u latine ''Celtae''.
Probabilmènde ‘a parola Cèlte jéve ‘nu tèrmene probbie de ‘na sola tribbù d’a vanne d’a colonia gréche de [[Marsiglie]], ‘u prime luéche addò le Grice trasèrene ‘ngondatte c’u popule de le Cèlte; doppe, ‘sta parole fué applicate per’ ttutte le crestiane accum’a llore.
Sèmbe prèsse le Grice, a ppartire d’ô [[III sèchele a.C.]] è attestate ‘u nuéve tèrmene ''Γαλάτα'', corrispunnènde ô latine ''Galli''. Da ‘sta denominazzione ha state ipotizzate ‘na derivazzione d’a ràdeche cèlteche ''*gal'' (“putire”, “forze”) o d’a ràdeche indoeuropée ''*kelH'' (“essere elevato”).  
No’ sse canosce ‘a parole ca le Cèlte ausàvene pe’ ‘ndecà lore stèsse pure ce jèvene ‘nu popule ca tenèvene le stèsse orìggene, ‘a stèssa culture e ‘a stèssa lènghe, e mmange ce stave abbunnesìnne ‘na parola sìmele.

==Storie==
===L'orìggene===
[[Image:La Tène Culture.jpg|thumb|400px|right|L'area origgenarie d'a [[Cultura de La Tène]] ind'ô [[V sèchele a.C.]], comunemènde canosciute accum'a [[Urheimat|culle]] d'u popule cèlteche]]

[[Archeoluggije|Archeolege]] e [[Linguìsteche|llinguiste]] accumètene, ‘a granne maggioranze, c’u dìcere ca le Cèlte jèvene ‘u popule portare d’a [[Cultura de La Tène]], sviluppate durande l’[[Età d’u fiere]] d’a precedènde [[Cultura d'Hallshatt]]. ‘Sta identificazzione dè mode d’acchià ‘a patria origgenale de le Cèlte ind’a ‘n’area ca stave ‘mbrà l’alto [[Reno]] (da ''Renos'', parole d’orìggene cèlteche ca signìfece “mare”) e lle surgènde d’u [[Danubie]] (d’ô cèltece ''Danuvius'' ca signìfeche “ca fuce scappanne”), ‘mbrà lle pajèsere ca ôsce so’ ‘a [[Germanie]] meridionale, ‘a [[Frangie]] orientale e ‘a [[Svizzere]] settendriunale: aqquà le [[Protocèlte]] s’accucchiàrene accumune ‘nu sule popule, cu ‘na probbia lènghe.

Ha state tuttavije avanzate l’ipòtese, sèmbe funnate sus’a ccose linguìsteche, ca le Protocèlte fuèssere ‘u frutte de ‘na penetrazzione secondarie d’Indoeuropée ‘nEurope cendrale, a mmetà d’u [[III millènnie a.C.]], a ‘ccumenzà da le stèppe a nnord d’u [[Mar Nére]], probàbbele patria originarie d’u stèsse popule.

Ind’a ll’area de La Tène se reggìstre ‘na condinuità nell’evoluzzione culturale nindméne ca d’a Cultura de le cambe d’urne (a ‘ccumenzà d’ô [[XIII sèchele a.C.]]). Quanne accumezóje ‘u [[VIII sèchele a.C.]] s’affermò ‘a Cultura d’Hallstatt, ‘a civiltà protocèlteche ca mustrave già le prime caratterìsteche culturale ca po’ honn’a ddevendà probbie d’a cultura cèlteche clàsseche. ‘U nome derive da ‘nu ‘mbortande site archeologgeche austriache ca stè a ‘na cinquantine de chilòmetre da [[Salisburgo]]. ‘A Cultura d’Hallstatt, cu bbase agricole ma dominate da ‘na classe de uerriére, jéve ‘nzerite ind’a ‘na réte commerciale assaje granne ca coinvolgéve Grice, Scite e Etrusche. Jè da ‘sta civiltà dell’Europe cèndre-occidentale ca, 'ndorn'ô [[V sèchele a.C.]], accumenzò ‘na vôta pe’ ttutte ‘a cultura cèltecha propriamènde ditte: cu lle parole de l’archeolege, ‘a Cultura de La Tène.

===‘A spanzione ‘nEurope===
L’identificazzione de le Cèlte cu ‘a culura d’Hallstatt-La Tène cunzènde, sus’a bbase de le retrovamiende archeologgece, de fà ‘nu quadre d’u procèsse ‘spanzive lore a ‘ccumenzà d’â piccènn’area de l’Europe cèndr-occidentale addò addevènnere ‘nu popule. ‘A trasute jndr’a penìsele ibèreche e lluènghe le coste atlàndeche de quèdda ca moje éte ‘a Frangie resale ô [[VII sèchele a.C.|VIII-VII sèchele a.C.]], angore quanne stave ‘a cultura d’Hallstatt. Cchiù ttarde, quann’avéra già accumenzate ‘a Cultura de La Tène, arrevàrene a’ [[Màneche]], ‘a foce d’u Réne, addò mo’ stè ‘a Germania nord-occidentale e ll’Isele bretànneche; angora doppe avenije ‘a spanzione mére le pajèsere ca ôsce so’ ‘a [[Boèmie]], l’[[Ungherije]] e ll’[[Austrie]]. Contemboràne a cchiste ùrteme movemiende fùrene le ‘nzediamijnde, già reggestrate dalle fuènde stòreche, ‘n[[Itaglie settendriunale]] e ‘nd’à ‘nu picche de [[Itaglie cendrale|quàdda centrale]] (quanne accumènze ‘u [[IV sèchele a.C.]]) e ind’a [[Penìsele balcàneche]]. Ind’ô [[III sèchele a.C.|III sèchele]] ‘u chiappe de le Galate passóje d’a [[Tracie]] a’ Anatolie, addò se paró ‘na vôte pe’ ttutte. L’avanzate fuè fauríte prengepalmènde d’a granna maestranza tècneche de l’arme ca tenèvene ‘a pambanàrie de le uerriére, ca carescióje ‘ste popule durande le migrazziune.

===L’apugée (IV-III sèchele a.C.)===
[[Image:Celts in III century BC.jpg|thumb|400px|right|'A diffusione de le Cèlte 'nEurope a ll'èbbeche d'u màsseme sblendore d'a civiltà loro ind'ô ([[III sèchele a.C.]])]]
Le Cèlte arrevàrene a’u màsseme d’u sbelndore lore a mmetà d’u IV e ‘nd’a prima metà d’u [[III sèchele a.C.]] Ind’a quest’èbbeche, ‘a lèngh’e ‘a cultura cèlteche jèvene ‘a cose cchiù cansciut’e ccaratterìsteche ind’a totta l’Europe, accucchiànne ‘na ‘ranne e sscumbenat’area ca scéve dall’Isele Bretànneche a ll’Itaglie settendriunale e d’a Penìsele Ibèreche ô bacine d’u Danubie. Chiuèppe sckurisciute s’avèrene spingiute cchiù a ssud, accume le [[Galle Senone]] ind’a l’Itaglie cendrale e lle Galate ‘nAnatolie.

Le tanda popolazziune jèvene ‘nu sule accucchiamijnde culturale e dde lènghe, ma no’ ppolìteche; jndr’a sciuggetáta lore, già le fuènde andìche acchiàrene tanda chioppe prengepale de tribbù: le [[Bretànne]] ([[Isele bretànneche]]), le [[Celtìbere]] ([[Penìsele ibèreche]]), le [[Pannune]] ([[Pannonie]]), le [[Galate]] ([[Anatolie]]) e lle [[Galle]] ([[Gallie]]); ‘st’ùrteme èrne a lloro vôte scucchiate ind’a tanda chioppe, addò stavene pure le Bèlge , le cchiù ‘mburtande, ca èrne pure mesckulate cu elemiende [[Germane|germànece]], l’[[Elvéze]], addò stave l’estremità orientale d’a Gallie, le [[Rite]], popule ca no’ ére indoeuropée e avenéve d’a reggione [[Alpe|aplina]] orientale, e lle [[Lepòndece]] ca stavane ind’a l’Itaglie settendriunale.

Testimònie d’a presànza cèlteca andìche honne state acchiate ind’a totta Europe, ind’a ‘n’area assaje cchiù granne de quèdda ca le Cèlte già s’avèrene pogghiate ind’a l’èbbeche stòreche. Accume testemònie d’u spisse cangie-e-scangie culturale e ccommerciale ‘mbrà ll’andìche populazziune europée, manufàtte cèltece honne state acchiate ind’a lle reggiune mediterráne pure ce no’ jèvene facele da ‘ngappà pe ‘ lle tribbù cèlteche, e ind’a vanne de l’Europe cèndre-settendriunale, d’a reggione [[Mar Bàlteche|balcàneche]] a’ [[Scandevàvie]]. ‘Mbrà lle nome ca tenèvene ‘n’orìggene cèlteche, so’ de granne ‘mburtanze ‘a [[Galizzie (Spagne)|“Galizzie”]] ibèreche e ‘a [[Galazzie|“Galazzie”]] anatòleche, ma pure ‘a [[Galizzie (Europe Cendrale)|“Galizzie” sub-carpàteche]], ‘na zone ca ‘mbassate fuè a’u cumbine estréme d’a trasuta cèlteche.

== Bibliografije ==
===Fonde cchiù 'mbortande===
*[[Gaio Giulio Cesare|Cesare]], ''[[De bello gallico]]''.
*[[Diodoro Siculo]], ''[[Bibliotheca historica]]'', XIV.
*[[Erodoto]], ''[[Storie (Erodoto)|Storie]]'', II.
*[[San Girolamo]], ''[[Commentariorum in Epistulam beati Pauli ad Galatas libri tres]]''.
*[[Plutarco]], ''[[Vite Parallele]]''.
*[[Polibio]], ''[[Storie (Polibio)|Storie]]'', II.
*[[Strabone]], ''[[Geografia (Strabone)|Geografia]]'', III ([[Iberia]]), IV ([[Gallia]]), V ([[Gallia Cisalpina]]).
*[[Svetonio]], ''[[De vita Caesarum libri VIII]]'', Vita divi Claudi.
*[[Publio Cornelio Tacito|Tacito]], ''[[Annales (Tacito)|Annales]]'', XIV.
*[[Tito Livio]], ''[[Ab Urbe condita libri]]'', V.

===Letterature storiogràfeche===
*{{en}}{{cita libro| Stephen| Allen| coautori=Wayne Reynolds| Celtic Warrior: 300 BC-AD 100| 2001| | Oxford}} ISBN 1841761435
*{{cita libro| Peter| Berresford Ellis| wkautore=Peter Berresford Ellis| L'impero dei Celti| 1997| Il Mulino| Bologna}} ISBN 8838440085
*{{en}}{{cita libro| Maureen| Carroll| Romans, Celts & Germans: The German Provinces of Rome| 2001| | Charleston}} ISBN 0752419129
*Pierluigi Cuzzolin. ''Le lingue celtiche'', in {{cita libro|curatore= [[Emanuele Banfi]]|titolo= La formazione dell'Europa linguistica. Le lingue d'Europa tra la fine del I e del II millennio|anno= 1993|editore= La Nuova Italia|città= Scandicci}} ISBN 882211261
*{{cita libro| Venceslas| Kruta| wkautore=Venceslas Kruta| coautori=[[Valerio Massimo Manfredi]]| I Celti d'Italia| 2000| Mondadori| Milano}} ISBN 8804436409
*{{cita libro| Venceslas| Kruta| I Celti e il Mediterraneo| 2004| Jaca Book| Milano}} ISBN 881643628-X
*{{cita libro| Venceslas| Kruta| I Celti| 2007| | Milano}} ISBN 9788895363158
*{{cita libro| Jean| Markale| wkautore=Jean Markale| Il druidismo| 1991| Edizioni Mediterranee| Roma}} A cura di Gianfranco de Turris.
*{{cita libro|curatore= Anna Giacalone Ramat; Paolo Ramat|titolo= Le lingue indoeuropee|anno= 1993|editore= Il Mulino|città= Bologna}} ISBN 8815043462
*{{cita libro| Marta| Sordi| wkautore=Marta Sordi| Scritti di storia romana| 2002| Vita e Pensiero| Milano}} ISBN 8834307348
*{{cita libro| Francisco| Villar| wkautore=Francisco Villar| Gli Indoeuropei e le origini dell'Europa| 1997| Il Mulino| Bologna}} ISBN 8815057080

==Vôsce cullegate==
===Cundèste stòreche generale===
*[[Cultura de La Tène]]
*[[IndoeuropéE]]
*[[Lènghe cèlteche]]
*[[De bello gallico]]

===Popule cèltece===
*[[Protocèlte]]
*[[Liste de le tribbù cèlteche]]
**[[Celtìbere]]
**[[Bretanne]]
**[[Galle]]
**[[Pannune]]
**[[Galate]]

[[Category:Storie]]

[[af:Kelte]]
[[als:Kelten]]
[[an:Zelta]]
[[ar:كلت]]
[[ast:Celta]]
[[bar:Köitn]]
[[be:Кельты]]
[[bg:Келти]]
[[br:Kelted]]
[[bs:Kelti]]
[[ca:Celtes]]
[[cs:Keltové]]
[[cy:Y Celtiaid]]
[[da:Kelterne]]
[[de:Kelten]]
[[el:Κελτικός πολιτισμός]]
[[en:Celts]]
[[eo:Keltoj]]
[[es:Celta]]
[[et:Keldid]]
[[eu:Zelta]]
[[fa:سلت‌ها]]
[[fi:Keltit]]
[[fr:Celtes]]
[[fy:Kelten]]
[[ga:Na Ceiltigh]]
[[gd:Ceilteach]]
[[gl:Celta]]
[[gv:Ny Celtiee]]
[[he:קלטים]]
[[hr:Kelti]]
[[hu:Kelták]]
[[is:Keltar]]
[[it:Celti]]
[[ja:ケルト人]]
[[ko:켈트족]]
[[ku:Kelt]]
[[kw:Kelt]]
[[la:Celtae]]
[[lb:Kelten]]
[[li:Kelte]]
[[lt:Keltai]]
[[lv:Ķelti]]
[[mk:Келти]]
[[ms:Celt]]
[[nl:Kelten]]
[[nn:Keltarar]]
[[no:Keltere]]
[[pl:Celtowie]]
[[pt:Celtas]]
[[rm:Celts]]
[[ro:Celţi]]
[[ru:Кельты]]
[[sco:Celtic Race]]
[[sh:Kelti]]
[[simple:Celt]]
[[sk:Kelti]]
[[sl:Kelti]]
[[sr:Келти]]
[[sv:Kelter]]
[[ta:கெல்ட்டியர்]]
[[tr:Kelt]]
[[uk:Кельти]]
[[vec:Celti]]
[[vi:Người Celt]]
[[zh:凯尔特人]]
