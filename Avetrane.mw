{{Comune
|nomeComune = Avetrana
|linkStemma =
|siglaRegione = PUG
|siglaProvincia = TA
|latitudineGradi = 40
|latitudineMinuti = 21
|latitudineSecondi = 0
|longitudineGradi = 17
|longitudineMinuti = 44
|longitudineSecondi = 0
|altitudine = 62
|superficie = 73
|abitanti = 7.094
|anno = 31-07-2010
|densita = 96,87
|frazioni = [[Urmo, Avetrana|Urmo Belsito]]
|comuniLimitrofi = [[Erchie]] (BR), [[Manduria]] (TA), [[Nardò]] (LE), [[Puerte Cesareo]] (LE), [[Salice Salendine]] (LE), [[San Pancrazio Salendine]] (BR)
|cap = 74020
|prefisso = 099
|istat = 073001
|fiscale = A514
|nomeAbitanti = avetranise
|patrono = [[San Biagge]]
|copatrono = [[Sand'Andonie da Padova]]
|festivo =  <!-- [[7 aprile]] -->
|sito = http://www.comune.avetrana.ta.it
}}

'''Avetrana''' (''l'Aitrana'' in [[Dialette brinnesine|avetranese]]) éte 'nu comune [[Itaglie|tagliáne]] de 7.094 crestiáne<ref>[http://www.demo.istat.it/bilmens2010gen/index.html Dato Istat al 31/07/2010]</ref> d'a [[Provinge de Tarde]] in [[Pugghie]].

'U comune de Avetrana se iacchie jndr'à 'u [[Salènde]] jndr'à 'na posizione particolare, jè a 'u confine de le tre provinge salendine de [[Provinge de Tarde|Tarde]], de [[Provinge de Brinnese|Brinnese]] e de [[Provinge de Lecce|Lecce]] jndr'à 'u core culturale de sta subreggione. Quiste se note soprattutte da 'u dialette particolare d'u comune, certe vote ca s'assomigghie a 'u [[dialette leccese|leccese]], cu 'na forta 'mbronde [[dialette brinnesine|brinnesine]] e cu otre 'nfluenze d'u [[dialette tarandine|tarandine]].

== Storie ==
{{Vedi anche|Storie d'u Salende|Storie d'a Pugghie}}

'U territorie sue ere ggià javetate jndr'à 'u periode [[Neoliteche]], 'nfatte sus 'a via Tarandine vecine 'a località Masseria d'a Marine, a sud d'u paese, onne assute fore tracce de 'nu villagge preistoreche fatte de capanne d'u VI millennie n.C.

'N'otre luèche frequendate jndr'à 'u neoliteche onne state le grotte jndr'à 'u Canale de San Martine, addò le reperte acchiate onne state purtate jndr'à 'u [[Musèe Archeologgeche Nazionale de Tarde]].

'Mbortande cose onne state acchiate jndr'à 'u [[XIX sechele]] relative a 'nu sacche de arme de l'età d'u bronze jndr'à zone Strazzati-Sinfarosa, a nord d'u paese.

Vecine a 'u cchiù andiche tracciate d'a via Traiana (dette pure via Sallentina), jndr'à località de San Frangische onne state acchiate 'nu sbuènne de reste de 'na ville rustiche romane.

'Nu sbuènne erane pò le casale, 'nzediaminde piccinne apprime de le messapece, pò de le romane e spicciane de le medievale lassate apprisse le 'ngursiune saracene.

'U paese osce a die ste sus a 'u seconde tracciate (tarde 'mbere) d'a 'mbortande arterie stradale ca jndr'à l'epoche messapeche apprime e cchiù nnande quedda romane collegave [[Tarde]], [[Manduria]], [[Nardò]], Leuca e [[Otranto]]: 'A "Via Traiane Messapeche", dette pure da certe storece "via Sallentina".

'Na tracce de epoche romane, probbabbilmende d'u prime sechele, jè 'u "canale romane" ("frate" de l'omonime canale de Manduria). Jè 'nu canale luènghe cchiù o mene doje chilometre, larije ttre metre e profunne 'nu pare, dritte dritte in direzione nord-sud, se iacchie a est d'u paese e faceve scè le acque de le piogge jndr'à 'u canale naturale de San Martine. Osce 'u tratte nord ha state quase tutte scangellate da le cave de estrazione de conge de tufe, invece a sud, pure ca in parte jè affogate da chiangune e petre varie angore osce se 'ndruche bbuène. Attraverse 'a strade de Nardò e jndr'à quidde tratte jè chiamate "Ponde Rescio" (da 'u nome d'a masserie ca ste addà vecine).

Cu 'u nome de "Vetrana" ha state [[Feudalesime|feudo]] de 'nu sacche de famigghie duranne 'a tirannide feudale. Jndr'à 'u [[1481]] passò a 'a signorie de le [[Pagano, famigghie|Pagano]], cumme dote de Colella o Ippolita, figghie de Frangische [[Montefuscoli]], mugghiere de Galeotto Pagano. Sotte a le Pagano se accumenzò 'a costruzione d'a nova chiesere matrice (prima chiesere) e de le mure, ca osce a die so probbie picche ca se ne 'ndruchene.

Duranne 'a signorie de le Pagano 'u territorie ha state tiatre de certe scondre: presse 'u casale de San Giuliano (probbabbilmende quedda ca osce a die jè 'a "masseria San Paolo"), truppe 'mberiale de [[Carlo V d'u Sacre Romane 'Mbere|Carlo V]] avenèrene sconfitte da 'nu contingende [[Frange|frangese]]. Jndr'à 'u [[1547]] pirate [['Mbere Ottomane|turche]] sbarcarene vecine [[Torre Columena]]<ref>'U Marsella reporte ca ere 'nu certe Chria, de origgene avetranese, a guidà l'assalte turche.</ref>.

Jndr'à 'u [[1587]] '''Avetrana''' avenìe vennute da Carlo Pagano a Giuanne Andonie [[Albrizi]], ca devendò signore de Avetrana. 'U castelle jndr'à 'u [[1644]] ere de proprietà d'u [[vescove]] Geronimo di Martino e jndr'à 'u [[1656]] passò a le [[Romano, famigghie|Romano]] e pò cchiù nnande, devendò propretà de Michele [[Imperiale, famigghie|Imperiale]], marchese de [[Oria]] e pringipe de [[Francavilla]]<ref>'U "''[[Status Animarum]]''" d'u [[1654]] attribbuisce jndr'à quidde tiembe a Avetrana 684 crestiàne. 'A proprietà d'u feudo jndr'à st'epoche jè ingerte: certe documinde parene attribbuì 'u feudo a 'a famigghie Romano ('u "''liber mortuorum''" cite Jangela Greco, morte 'u [[28 aguste]] d'u [[1658]], cumme mugghiere de Gesèppe Romano, "barone de sta terre”, invece 'u Foscarini e otre auture dicene ca 'u feudo avere passate a le Romano sulamende jndr'à 'u [[1769]]). Otre documinde de l'archivije ecclesiasteche parene suggerìe ca jndr'à 'nu prime mumende 'a famigghie Imperiale tenève sulamende 'u feudo de [[Madonato]].</ref>. 

Non ge se pò escludere ca jndr'à 'nu prime mumende le Romano puterene essere state le conestabbele de le Imperiali e pò cchiù nnande, cu l'accattamende dirette, le Signure de Avetrana.

[[File:Balcone_palazzo_Torricelli_Avetrana.jpg|thumb|left|250px|Barcone d'u palazze Torricelli]]

Jndr'à 'u [[1782]], sparite 'a famigghie Imperiale, Avetrana passò a 'u fische regge e da quiste vennute a Massenzio Filo, rumanenne in probbietà d'a famigghie 'mbonde a l'abolizzione d'a faudalità jndr'à 'u [[1806]]. Rumanerene de probbietà d'a famigghie 'mbonde a l'inizie d'u [[XX sechele|Novecinde]] diverse possedeminde, 'mbrà le quale 'u palazze, pò cedute a 'u lore amministratore e frazionate jndr'à 'nu sbuènne de probbietà.

Jndr'à 'u [[1929]] 'na rivolte contadine avenìe duramende represse da 'u reggime fasciste.

Quanne accumenzarene le [[anne 1980|anne ottande]] Avetrana ha state sede de manifestaziune d'u [[movimende andinucleare]], condre a 'a volondà, manifestate da vanne d'a reggione Pugghie e da 'u guverne nazionale, de sckaffà 'na [[cendrale elettronucleare]] jndr'à 'u territorie avetranese. Volondà spezzate da 'u [[Referendum abrogative d'u 1987 in Itaglie|Referendum Popolare]] ca signò l'abbandone d'a tecnologgie nucleare pa produzione de corrende elettreche jndr'à l'Itaglie.

== Monuminde e luèche de inderesse ==
[[File:Campanile_Chiesa_Avetrana.jpg|thumb|right|200px|Cambanile d'a chiesere Madre]]

* "Torrione", reste de 'nu [[castelle]] pare de origgene [[Normanne]]  ([[1050]]-[[1070]], duranne 'a conguiste normanne d'a Pugghie), ma attestate cu securezze sulamende partenne da 'u [[XIV sechele]].
* "Chiesere Madre", recostruite 'mbrà 'u [[1743]] e 'u [[1756]], apprisse ca 'nu cchiù andiche edificie cu chiande absidate (d'u [[XV sechele|XV]]-[[XVI sechele]]) avere state destrutte da 'u [[terramote de Nardò]].
* Palazze [[Imperiali]], d'u quale 'u prime nuclèe avenìe fatte da le Pagano e avenìe ambliate cchiù nnande da le Albrizzi: sta vanne cchiù andiche se affaccie sus a 'u larie Cavallerizze e presende 'nu stemme gendilizie sus a une de le accesse. 'A famigghie Imperiali aggiungìe l'ale oriendale jndr'à 'u [[XVIII sechele]], cchiù sonduose.

Jndr'à 'u territorie esistene grotte de nature [[carsisme|carsiche]] e certe reste archeologgece.

* In corrispondenze d'a "masserie d'a Marine" onne state acchiate reste de 'nu villagge e de 'n'area sepolcrale ca resalene a 'u [[Neoliteche]] andiche ([[VI millennie n.C.]]). 'U site ha state indagate da 'a [[Soprindendenze archeologgeche]] d'a Pugghie e da 'u departimende de bene culturale de l'[[Univeristà de le Studie de Lecce]]. 'Na mostre archeologgeche pe sembre jè allestite da 'u [[2003]] jndr'à casamatte d'u Torrione medievale, invece da 'u [[2006]] ha state allestite 'nu percorse pe fà addevendà fruibbele l'area de le scave. 
* Le "grotte de San Martine", ca se iacchiane a sud d'u paese, lunghe 'a strade provingiale verse Torre Colimena, presendane tracce de frequendazione da 'u Neoliteche andiche a l'epoche [[Rome andiche|romane]].
* Jndr'à località de San Frangische onne state acchiate le reste de 'na [[Ville romane|ville]] rusteche romane.
* Le casale de Sanda Marje e de Modunato presendane tracce de frequendazine ca resalene a l'epoche [['Mbere Bizzandine|bizzandine]].

Spiccianne, jndr'à località "La Crava" osce a die stonne e studiane da vanne de l'[[Università de le Studie de Rome "La Sapienza"]] 'nu giacimende [[Fossile|fossilifere]].

== Suggettate ==
=== Evoluzione demografeche ===
{{Demografia/Avetrana}}

== Culture ==
=== Fatte ===
[[File:Torreorologio_Avetrana.jpg|thumb|right|200px|Torre d'u 'rrelogge]]
* [[17 scennare]] 'u "Fanove de [[Sand'Andonie abate]]" e 'a benedizione de le anemale domestece.
* [[19 marze]] 'a "Tria de [[San Gesèppe]], addò se organizzene le tavolate jndr'à chiazze prengepàle, offrenne a le avvendore 'u piatte tipeche d'a feste, 'a "tria" (tagliatelle fatte jndr'à case) cu 'u pesce.
* [[25 abbrile]] Passeggiata Ecologgeche.
* [[28 abbrile|28]] e [[29 abbrile]] feste patronale in onore de [[San Biaggie]].

== Sciugrafije andropeche ==
=== Fraziune ===
'''[[Urmo, Avetrana|Urmo Belsito]]''' (o semblicemdene ''l'Urmo'') jè 'na località ca se iacchie 'mbrà Avetrana (da 'a quale ste lundane 4 km) e 'u mare (da 'u quale ste lundane 2 km). Suggestive 'u panorame ca se pò ammirà ca spazie sus a 'nu stuèzze de specchie de mare e de coste 'mbrà [[Gallipoli]] e [[Marugge]]. 'U villagge, addò se iacchiane strutture cumme 'nu cambe sportive e 'na chiesere, jè javetate soprattutte jndr'à 'u periode estive.

== Economije ==
Urtemamende s'a sviluppate 'u settore [[Turisme|turisteche]], sfruttanne 'a vicinanze a 'a coste, sulamende 5 km, cu 'n'offerte de strutture ricettive de tipe [[agriturisme|agrituristeche]] o [[Bed & Breakfast]].

== Gemellagge ==
* {{Gemellaggio|Itaglie|Maratea|}}

== Infrastrutture e trasporte ==
=== Strade ===
Le collegaminde stradale prengepàle sonde rappresendate da:
* [[Autostrade A14, Itaglie|Autostrade A14]] [[Bologne]]-[[Tarde]] (uscite de [[Mazzafre]]), 
* [[Strade Statale 7 ter Salendine|strada statale 7 ter Salendine]],
* [[Via Appia]] verse [[Brinnese]].

Osce a die se ste costruisce 'a strada nove Tarde - Avetrana ca avessa fà devendà cchiù veloce 'u raggiungimende de ste doje cetate.

=== Aeropuerte ===
L'[[Aeropuerte de Tarde-Vurtàgghie|aeropuerte de Tarde-Vurtàgghie "Marcello Arlotta"]] ca però non g'è in funzione. L'aeropuerte chciù vecine, ca serve 'u bacine joneche mediterranèe e pure 'u Comune Salendine de Avetrana, jè l'[[Aeropuerte d'u Salende]] de [[Brinnese]], eppure ste l'[[Aeropuerte de Bari-Palese|aeropuerte 'ndernazionale de Bari "Karol Wojtyla"]].

== Amministrazione ==
{{ComuniAmministrazione|NomeSindaco=Mario De Marco 
|DataElezione= 28/05/2006 
|partito=[[Casa delle Libertà|PdL]]
|TelefonoComune=099.9703273
}}

== Vide pure ==
*[[Dialètte tarandine]]
*[[Dialette brinnesine]]

== Note ==
<references />

== Otre pruggette ==
{{interprogetto|commons=Category:Avetrana}}

== Collegaminde fore a Uicchipèdie ==
* [http://www.comune.avetrana.ta.it 'U site ufficiale d'u Comune de Avetrana]
* {{Dmoz|World/Italiano/Regionale/Europa/Italia/Puglia/Provincia_di_Taranto/Localit%c3%a0/Avetrana/}}

{{Provinge de Tarde}}
{{Area Vasta Tarandine}}

[[Category:Comune d'a provinge de Tarde]]
[[Category:Comune d'a Pugghie]]

[[bg:Аветрана]]
[[de:Avetrana]]
[[en:Avetrana]]
[[eo:Avetrana]]
[[es:Avetrana]]
[[fr:Avetrana]]
[[hu:Avetrana]]
[[it:Avetrana]]
[[ja:アヴェトラーナ]]
[[lmo:Avetrana]]
[[ms:Avetrana]]
[[nap:Avetrana]]
[[nl:Avetrana]]
[[pl:Avetrana]]
[[pms:Avetrana]]
[[pt:Avetrana]]
[[roa-rup:Avetrana]]
[[ru:Аветрана]]
[[scn:Avetrana (TA)]]
[[uk:Аветрана]]
[[vo:Avetrana]]
[[war:Avetrana]]
