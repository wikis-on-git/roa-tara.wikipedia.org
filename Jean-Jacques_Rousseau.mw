{{S}}
{{Bio
|Nome = Jean-Jacques
|Cognome = Rousseau
|Sesso = M
|LuogoNascita = Ginevra
|LuogoNascitaLink = Ginevra (cetate)
|GiornoMeseNascita = 28 sciugne
|AnnoNascita = 1712
|LuogoMorte = Ermenonville 
|GiornoMeseMorte = 2 luglie
|AnnoMorte = 1778
|Attività = scrittore
|Attività2 = felosofe
|Attività3 = museciste
|Epoca = 1700
|Nazionalità = svizzero
|Immagine = Jean-Jacques_Rousseau_%28painted_portrait%29.jpg
|Didascalia = Jean-Jacques Rousseau (1712-1778)
}}

Le idèe socio-politeche de Rousseau influenzarene 'a [[Rivoluzione Frangese]], 'u sviluppe de le teorie [[socialisme|socialiste]] e 'a crescite d'u [[nazionalisme]]. L'eredità soje de penzatore radicale e rivoluzionarie jè probabbilmende espresse a 'u megghie jndr'à frase cchiù famosa soje, condenute jndr'à 'u ''Condratte sociale'': "L'omme ha nate libbere ma a tutte vanne jè in catene". Le teorie sue avèrene pure 'na notevole influenze sus a 'u successive [[Romandicisme]]. 

== Biografije ==
Rousseau nascìe jndr'à 'u [[1712]] a [[Ginevra, cetate|Ginevra]] e jndr'à 'u corse de totte 'a vita soje mandenìe l'orgoglie de essere ginevrine. 'A mamese, [[Suzanne Bernard Rousseau]], murìe 'na sumane apprisse 'a nascite d'u figghie, pe comblicaziune post-parto. L'attane Isaac, 'n'orologgiaie medie borghese, 'u diede inaffidamende jndr'à 'u [[1722]], a cause de 'na risse, infatte, avenìe bandite da 'a cetate de Ginevra. Jndr'à l'infanzia soje Rousseau avenìe educate ijndr'à 'nu mode abbastanze sdreuse: le classece d'a letterature latine avenèrene spesse privileggiate a le libbre accademece. Ere 'nu uagnone fandasiose, indelligende e ccreative, e pure 'nu lettore precoce e infaticabbele, se pò dicere ca s'à furmate sus 'a [[Bibbie]], sus a le ''[[Vite parallele]]'' de [[Plutarco]] e sus a le sermune moralistece de [[Giuanne Calvino|Calvino]] ([[calvimisme]]).

Rousseau lassò Ginevra 'u [[14 marze]] [[1728]], apprisse diverse anne de apprendistate apprisse da 'nu notaio e pò da 'n'ingisore. Apprisse ripeture vagabondagge ingondrò [[Françoise-Louise de Warens]], 'na baronesse svizzere ca s'avere convertite a 'u cattoliceseme, ca se ne facìe protettrice e cchiù nnande addevenìe l'amanda soje, pure ca jedde ere de tridece anne cchiù granne de jidde.<ref>Madame de Warens nascìe a [[Vevey]] 'u [[31 marze]] [[1699]]</ref> Cchiù nnande jidde se convertìe pe combiacenze a 'u [[deisme]], cumme se pò vedè da 'a "Confessione d'u vicarie savoiarde" jndr'à 'u libbre IV de l'"Emilio".

Trascorrìe allore quacche sumane jndr'à 'nu [[seminarie]] e quanne avere accumenzate 'u [[1729]], sei mise jndr'à 'na scole d'u core d'a cattedrale de [[Annecy]]. Dedicò pure diverse timbe a 'u viagge e a diverse professiune; pe esembie, quanne accumenzò 'u decennie 1730, fatiò cumme inzegnande de museche a [[Chambéry]]. Jndr'à 'u [[1736]] scìe 'n'otra vote da le de Warens, vicine a Chambéry, 'nu soggiorno ca acchiò avveramende piacevole, ma jndr'à 'u [[1740]] partìe 'n'otra vote pe [[Lione]], addò facìe da tutore d'u figghie uagnone de [[Gabriel Bonnet de Mably]].

Jndr'à 'u [[1742]] Rousseau se spustò a [[Parigge]], pe presendà a l'[[Accademie de le scienze frangese|Accademie de le Scienze]] 'nu sisteme nuève de [[notazione musicale]] ca avere invendate, basate sus a 'na singola linèe addò le numere rappresendavene le indervalle 'mbrà le note, invece punde e virgole indicavane le valure ritmice. L'idèe ere quedde de avè 'nu sisteme combatibbele cu 'a [[tipografije]], ma l'Accademie 'u respingìe cumme inutile e prive de origgenalità.

Da 'u [[1743]] a 'u [[1744]] facìe 'u segretarie de l'ambasciatore de [[Frange]] a [[Venezia]], 'u quale guverne repubblicane Rousseau citò assaije vote jndr'à le scritte politece sue cchiù nnande. Turnò allore a Parigge, addò, indorne a 'u 1745, accumenzò 'na relazione, ca dure pe totte 'a vite, cu [[Thérèse Le Vasseur]],<ref>Marie-Thérèse Le Vasseur, nascìe jndr'à 'u 1721 a [[Orléans]] murìe 'u [[17 luglie]] [[1801]] a [[Plessis-Belleville]], figghie de 'n'imbiegate a 'a Zecche, da quanne tenève vendiquattre anne addevendò 'a cumbagne de Rousseau.</ref> sarta uagnedde analfabbete da 'a quale avìe cinghe figghie, ca Rousseau lassò tutte a 'u spizie de le trovatelle. Conzideranne le teorie sue sus a l'educazione, Rousseau avenìe assaije vote criticate da [[Voltaire]] e da le commendatore successive, pe l'abbandone premature de le figghie sue a l'orfanotrofie. Rousseau jndr'à le "Confessioni" spieghe, ammettenne pure le rimorse sue, ca non ge tenève 'a disponibbilità economeche pe mandenè le figghie sue e ca chiste avessere avute 'na vita megghie proprie in orfanotrofie. 
Condraddiziune cumme chiste 'mbrà 'a vite e l'opere, avenèrene ausate da le critece pe scettà 'nderre Rousseau, definennele ingapace de vivere in suggettate, jndr'à 'u tendative de scettà 'nderre le fatie teorece sue.

Duranne 'u soggiorno a Parigge, facìe amicizie cu [[Denis Diderot|Diderot]], e da 'u [[1749]] collabborò cu diverse articole accumenzanne da chidde de museche, a l'[[Encyclopédie|'Ngeclopedije]]. 'U condrebbute sue cchiù 'mbortande avere state 'a vosce "Econmije Politeche", scritte jndr'à 'u [[1755]]. Apprisse quacche timbe le rapporte de Rousseau cu Dideort e l'otre engiclopediste se fecere tese e difficele.

Jndr'à 'u [[1749]], sus 'a vie verse [[Vincennes]], pe visità Diderot, a 'u timbe in priggione, Rousseau avenìe a sapè de 'nu congorse sponzorizzate da l'[[Accademie de Digione]], pe 'nu sagge ca avera discutere ce 'u sviluppe de le arte e de le scienze ere benefiche da 'u punde de viste morale. 'A resposte de Rousseau, negative, avere state 'u ''[[Descurse sus a le scienze e le arte]]'', d'u [[1750]], ca le facìe pigghià 'u prime premie e le facìe guadagnà pure 'nu sacche de notorietà.

Rousseau affermò ca duranne 'u viagge in carrozze pe visità Diderot, avìe 'n'ispirazione imbrovvise sus 'a quale se basarene tutte le successive fatìe filosofeche sue. 'N'ispirazione ca, però, non ge frenò l'inderesse sue pa museche, tande ca jndr'à 'u [[1752]], l'opera soje ''[[L'indovine d'u villagge]]'', avenìe mise in scene pe [[Luigge XV]].

Jndr'à 'u [[1754]], Rousseau turnò a Ginevra, addò se convertìe 'n'otra vote a 'u [[Calvinisme]] e avìe arrete ufficialmende 'a cetadinanze ginevrine. Jndr'à 'u [[1755]] combletò 'a seconda opera maggiore soje, 'u ''[[Discurse sus a l'origgene e le fondamende d'a disuguaglianze 'mbrà le omme]]''. Partenne da ste fatte le opere sue comingiarene a 'ngontrà 'nu sfavore sembre cchiù gruesse da 'u guverne frangese.

Jndr'à 'u [[1761]] Rousseau pubblecò 'u fortunate romanze ''[[Giulia o 'a nova Eloisa]]'' e, l'anne apprisse, 'u ''[[Condratte sociale, libbre|Condratte sociale]]'' e ''[[Emilio o de l'educazione]]''. Tutte e doje le libbre criticavene 'a releggione e avenèrene pe stu fatte bandite in Frange e pure a Ginevra. Rousseau avenìe costrette a scappà pe no essere arrestate, fermannese a [[Berna]] apprime e a [[Motiers]] apprisse, in Svizzera. A Motiers screvìe 'u ''[[Proggette de costituzione pa Corsica]]''.

Pe colpe de le criteche ca 'u sudecarene pure in Svizzera ('a casa soje a Motiers avenìe murate jndr'à 'u [[1765]]), Rousseau, jndr'à 'u scennare d'u [[1766]], se rifuggiò in [[Gran Bretagna]], da 'nu filosofe [[David Hume]]. Ma apprisse diciotte mise, credenne ca Hume stè comblottave condre a jidde, se ne fuscìe pure da addà.

Rousseau turnò in Frange ausanne 'u nome de "Renou", pure ca ufficialmende non ge puteve turnà 'mbonde a 'u [[1770]]. Jndr'à 'u [[1768]] se 'nzurò cu Thérèse<ref>'U 'nzuramende avenìe cu rite civile, 'u 29 aguste 1768 a [[Bourgoin-Jallieu]] vicine a  [[Lione]].</ref> e jndr'à 'u 1770 turnò a Parigge.
L'avenìe congesse de turnà a condizione ca non ge avera pubblecà otre libbre, ma apprisse ca avere combletate le ''Confessiune'' sue, accumenzò a dà letture private, ca le avenèrene imbedite jndr'à 'u [[1771]]. De conseguenze, stu libbre e tutte l'otre successive avenèrene pubblecate apprisse 'u [[1782]], quattre anne apprisse 'a morta soje.

Rousseau condinuò a scrivere 'mbonde a quanne murìe. Jndr'à 'u [[1772]] avenìe invitate a presendà de le raccomandaziune pa costituziona nove d'a [[Pulonie]], e 'u resultate de stu scritte ha state l'urtema granne opera politeca soje, le ''[[Conzideraziune sus a 'u guverne d'a Pulonie]]''.

Jndr'à 'u [[1776]] combletò le ''[[Dialoghe: Rousseau guidece de Jean-Jacques]]'' e accumenzò a fatià a ''[[Le fandasticherie d'u passeggiatore solitarie]]''. Jndr'à stu periode, pe se putè mandenè, turnò a cupià museche. Pe colpe d'a paranoia soje (in parete infondate), non cercò 'a combagnie o l'attenziune de otre crestiàne.

[[File:Jean-Jacques_Rousseau_%28photo_of_his_crypt%29.jpg|thumb|right|250px|'U chiaute de Rousseau jndr'à cripte d'u Panthéon, Parigge]]

'Na matine, passeggianne pe le terre d'u marchese de Girardin, a [[Ermenonville]] (vicine a Parigge), avenìe colpite da 'n'[[emorraggie]], e murìe 'u [[2 luglie]] [[1778]].

Rousseau avenìe, inizialmende, brucate jndr'à l'[[Ile des Peupliers]]. Sidece anne cchiù tarde, jndr'à 'u [[1794]], 'u cuerpe sue avenìe traspurtate a 'u [[Pantheon, Parigge|Pantheon]] de Parigge, addò, pe ironie d'a sorte, repose affianghe a 'u nemiche sue, [[Voltaire]]. 'U chiaute avenìe disegnate pe assomiglià a 'nu tembie rusteche, cumme richiame a le teorie de Rousseau sus 'a nature. Jndr'à 'u [[1834]] 'u guverne de Ginevra 'nzippò, condre voglie, 'na statue in onore de Rousseau sus 'a piccenne [[Ile Rousseau]], jndr'à 'u [[Lache de Ginevra]].<br />
Pò Rousseau ha scritte pure l'Eugenio e l'Eriberto, doje opere filosofeche de 'na certa 'mbortanze. Ste doje opere piccenne, de mettere jndr'à 'u repertorie de formazione, sonde scanusciute a 'a maggiorparte de le crestiàne e onne state pubblecate pa prima vote jndr'à 'u 1912 da 'u Croce.

== Filosofije ==
Cchiù ca 'nu felosofe jidde ere 'nu moraliste, ca riesce a elabborà certe idèe origgenale e jndr'à quacche case innovative sus a 'u piane pedagogeche e sus a quidde sociologgeche e politeche. Omme profondamende releggiose e psichicamende debole jidde trasferisce le turbaminde teologgece sue e psicologgece (se penze a "Rousseau giudece de Jean-Jacques") jndr'à 'nu penziere certe vote ingoerende, ma denze de suggestiune releggiose e mistiche. Quidde ca prengepàlmende caratterizze 'u penziere sue jè 'a posizione in merite a 'a culture e a 'a scienze in generale, ca se dipane jndr'à le splendide pàggene d'u ''[[Discurse sus a le scienze e le arte]]''. Opere de granne 'mbortanze 'u "Condratte sociale".

[[File:DOI Rousseau.jpg|thumb|right|250px|Page de garde du « ''[[Discours sur l'origine et les fondements de l'inégalité parmi les hommes]]]]

Accanite detrattore de le Accademie, a quidde timbe ieratece custode e arbitre assolute e d'u scibbele, Rousseau condraste cu 'u cervidde le beneficie ca provenene da 'a conoscenze fine a jedde stesse e prive de 'na funzione morale e virtuose, argomendanne cu raggionaminde loggece ca seguene da esembie e inderpretaziune storeche. Jndr'à st'otteche jè apprime de tutte 'u vizie e le mollezze de l'omme raffinate e le innaturale ricercatezze sue ca avènene avversate, sconfessanne 'a boriosità conferite da 'a culture e 'a corruzzione morale conzeguende a l'involuzione de le custume sociale. Le megghie pàggene d'u Rousseau penzatore onne 'nu chiare indende moralizzande e comungue polemeche condre le eccesse d'u culte d'a raggione ca 'mberverserà 'mbonde a osce a die.

Condrebbute notevole le davìe in riflessiune basate sus a l'indrospezione psicologgeche, addò recanosce 'a fraggilità e le mangaminde umane e sociale. Pe quande le analisi sue andropologgeche erene opinabbele, in sociologgiew avìe ottime idèe e facìe 'u paladine de l'uguaglianze sociale e de l'uguaglianze 'mbrà le omme. Latore de 'n'idealisme umaniste de stambe arcaiche, vedève comungue 'a femmene inferiore in raggionamende rispette a 'u maschele e a quiste subbordinate.

Pe quande riguarde 'a sociologgie ìu "Condratte sociale" jè certamende 'u capolavore sue, avenne 'nu notevole successe de consense e 'n'indubbie influenze su certe istanze d'a rivoluzione. Le proposte politeche sue sonde in granne parte ispirate a 'u Platone d'a "Repubbleche" e de le "Legge". 'U sogne sue ere in conglusione none 'nu state libbertarie ma totalitarie, addò 'u popole jndr'à globbalità sue avesse state libbere da 'u furastiere, ma inguadrate jndr'à 'nu State addò l'individiualità jè vissute in favore de 'nu congette de Patria cumme state etiche, ca se face garande e promotore d'a rettitudine morale d'u cetadine.

=== Nature e suggettate ===
Rousseasu vedève 'na diversificazione sostanziale 'mbrà 'a [[suggettate]] e 'a [[nature umane]]; diceve ca l'omme ere, in nature, bbuène, 'nu "[[belle selvagge]]", ma ca avere state corrotte successivamende da 'a suggettate civile e colte; vedève queste cumme 'nu prodotte artificiale nocive pu benessere de le individue, portannele a 'a degenerazione e a 'u vizie.

L'influsse negative d'a suggettate sus a 'n'omme ca invece ere virtuoso, jndr'à filosofije de Rousseau, gire atturne a 'a trasformazione de l'amore de jidde (''amour de soi''), indese in sense positive, jndr'à l'amore proprie (''amour-propre''), viste cumme negative. L'amore de jidde conziste jndr'à l'istindive desiderie, possedute da l'omme cumme da l'otre animale, de autoconzervazione; l'amore proprie, invece, generate da 'a suggettate, costringe l'individue a combrondarse a l'otre essere umane, purtanne a l'infondata paure de no essere sufficiendemende apprezzate o a 'u pigghià pèiacere da le debolezze e da 'u dulore de l'otre. Comungue, 'u prime a mettere sta differenze non ge fu Rousseau; ad esembie avenìe dette, 'mbrà l'otre, da [[Luc de Clapiers]], marchese de [[Vauvenargues]].

Jndr'à 'u ''Descurse sus a le scienze e l'arte'', Rousseau sostenìe ca le arte e le scienze non g'avessere purtate beneficie a l'umanità, in quande non g'avèrene state fatte pe responnere a le necessità umane, ma generate da l'orgoglie e da 'a vanità. Pò le arte e le scienze ccrejavane occasiune pe l'ozie e 'u lusse, condrebbuenne accussì a 'a corruzzione de l'omme. Rousseau diceve ca 'u progresse de le canoscenze averene fatte addevendà le guverne angore cchiù putende, cazzanne accussì le libbertà individuale.
Congludeve allore ca 'u progresse materiale minacciave le possibbeletà de costruì amicizie singere, e a 'u lore poste trasevane gelosie, paure e sospette.

Jndr'à 'u successive ''[[Descurse sus a 'lineguaglianze]]'', facìe vedè 'u progresse e 'a degenerazzione de l'umanità da 'nu primitive [[state de nature]] 'mbonde a 'a suggettate moderne. Rousseau suggerive ca l'uemmene primordiale erene individue isolate, diverse da le otre animale unicamende pu possesse d'u [[libbere arbitrio]] e pa capacità de perfezionarse. Chiste uemmene primitive erene dominate da l'imbulse de autoconservazione ("amore di sè") e da 'na disposizione naturale a 'a combassione e a 'a pietà verse le simile. Quanne l'umanità avere state costrette a vivere jndr'à 'na comunitate, pe colpe d'a crescite d'a popolazzione, subbìe 'na trasformazione psicologgeche, in seguite a 'a quale accumenzò a conziderà cumme 'a bbona opinione de l'otre cumme 'nu valore indispensabbele pu proprie benessere. Rousseau associave sta nova forme de consapevolezze a 'n'[[età de l'ore]] d'a prosperità umane. Comungue, 'u sviluppe de l'agricolture e d'a [[metallurgie]] e 'a conseguende ccreazione d'a [[proprietà private]] e d'a [[divisione d'a fatije]], purtarene a 'na crescende dipendenze reciproche de le individui e a 'a disuguaglianze 'mbrà le uemmene.

'A conseguende condizione de conflitte 'mbrà ce avere assaije e ce avere picche o ninde, facìe sine, seconde a Rousseau, ca 'u prime State avenìe invendate cumme 'na forme de [[condratte sociale]] suggerite da le cchiù ricche e putende. Infatte le ricche e le putende, ausanne stu condratte sociale, sanzionarene 'a proprietà private, 'u state de fatte e allore istituzionalizzarene 'a diseguaglianze cumme ce ere inerende a 'a suggettate umane. Rousseau congepive 'a propria proposte pe 'nu condratte sociale nuève cumme 'n'alternative a sta forme de truffe. Spiccianne 'u ''Descurse sus a l'ineguaglianze'', Rousseau spieghe cumme 'u desiderie de essere conziderate da 'u sguarde de l'otre, ca s'avere generate duranne l'età de l'ore, avere putute, sus a 'u periode luènghe, corrombere l'indegrità e l'autendicità de le individue a l'inderne de 'na suggettate, quedda moderne, signate da 'a dipendenze reciproche, da le gerarchie e da le disuguaglianze.

{{Vedi anche|Descurse sus a l'origgene e le fondamende d'a diseguaglianze 'mbrà le uemmene}}

=== Teorie politeche ===

==== ''<nowiki>'</nowiki> condratte sociale'' ====

L'opere cchiù 'mbortande de Rousseau, probbabbilmende, ha state 'u [[Condratte sociale, libbre|Condratte sociale]]'', addò avènene proposte le base pe 'n'ordine politeche leggittime.

Addevenìe une de le titele cchiù influende jndr'à successive teorie politeche europèe. Jndr'à le condenute, mannave nnande certe idèe già ditte jndr'à 'na fatìa precedende, l'artichele sus a l'"economije politeche" cu 'u quale Rousseau avere condrebbuite a l'[[Encyclopédie|'ngeclopedije]] de [[Diderot]]. 
Rousseau diceve ca 'u state de nature, degenerate jndr'à 'na condizione ferine senza legge o morale, costringeve l'umanità a adottà de le istituziune o a murè. Jndr'à fase degenerate d'u state de nature, l'omme jè suggette a 'na combetizione condinue cu le simele sue, e condemboraneamende a devèndà sembre cchiù dipendende. 'Na doppia tensione ca minacce 'a sopravvivenza soje e 'a libbertà soje. Seconne a Rousseau, aunennese grazie a 'u condratte sociale e lassanne 'a pretesa lore de deritte naturale, le individue ponne conzervà lore stesse e jndr'à 'u stesse timbe remanè libbere.

Quiste purcé, avascianne 'a cape a l'autorità d0a [[volondà generale]] d'u popole in quanne endità aunitarie, le individue cerchene de non divendà subordinate a 'a volondà de otre individue; pò, jndr'à stu mode, une se assicure ca onne obbeddì a le legge pe le quale, lore stesse, onne state auture tutte inzieme. Rousseau sostiene ca 'a [[sovranità]] adda essere jndr'à le mane d'u popole, ma distingue nettamende 'mbrà sovranità e [[guverne]]. 'U guverne jè 'ngarecate de eseguì e de fà rispettà 'a volondà generale e jè comboste da 'nu gruppe piccinne de cetadine, definite "commissarie d'u popole". Rousseau se metteve condre fortemende a l'idèe ca 'u popole putesse esercità 'a proprie sovranità ausanne 'n'assemblea rappresendative.

Piuttoste, le stesse cetadine averena essere le dirette auture de le legge. Stè ce ha dedotte ca, de conseguenze, 'u [[State]] ideale de Rousseau non ge pò essere realizzate in suggettate de granne dimenziune, ma invece 'u modelle politeche proposte ere adottabbele assaije assaije a state de 'na sola cetate. 'A maggior parte de le 'ngazzaminde successive sus a l'opere de Rousseau riguardane 'u disaccorde sus a l'affermaziona soje ca le cetadine onne essere libbere purcé costrette a obbedì a 'a volondà generale.

=== Pedagoggie ===

Rousseau teorizzò 'nu probbleme pedagogeche basate sus a 'u congette de "educazione prevendive", cioè 'n'educazione ca non ge sckaffe nisciuna virtù, ma previene 'u vizie; non ge insegne 'a verità, ma preserve da l'errore conzendenne 'u libbere sviluppe d'a personalità.

Rousseau espone 'a visiona soje de l'educazione jndr'à l'[[Emilio o de l'educazione|Emilio]], 'nu libbre parzialmende de fandasie, ca conde jndr'à le dettaglie 'a crescite de 'nu uagnone chiamate proprie Emilio e guidate da 'u stesse Rousseau. Jidde 'u porte jndr'à cambagne, 'nu luèche ca, pe jidde, jè maggiormende congeniale a 'a nature umane, diversamende da 'a cetate, addò 'u uagnone pò rischià de pigghià le brutte abitudine, sia da 'nu punde de viste fiseche ca morale. Obbiettive de l'educazione, dice Rousseau, jè cumme 'mbarà a vivere e stu fatte se ave seguenne 'nu uardiane ca jè in grade de fà vedè 'a strade pe 'na vita bbone.

'A crescite d'u uagnone jè divise jndr'à ttre seziune: 'a prime 'mbonde a le dodece anne cchiù o mene, periode addò non g'è angore possibbele 'u penziere comblesse e le piccinne, seconde Rousseau, vivene cumme anemale; 'a seconde vè da le dece o dudece anne 'mbonde a le quinnece, periode addò 'a raggione s'accumenze a sviluppà; 'a terze ca vè da le quinnece anne in su, jè 'u periode addò 'u uagnone vè pe addevendà adulte. A stu punde Emilio ingondre 'na uagnedde cu 'a quale se pò combletà.

'U libbre jè basate sus a le ideale de Rousseau de 'na vita sane. 'U uagnone addà 'mbarà, da 'a propria esperienze dirette, cumme seguì le istinde sociale sue e proteggerse da le vizie de l'[[individualisme]]e de l'[[autocoscenze]] urbane. Curiosamende, cumme otre granne pedagoghe, non g'à state pe ninde 'n'attane affettuose cu le figghie sue (ca abbandonò in orfanotrofie), ma granne educatore fore da 'a famigghie.

==== '' Trama de l'Emilio '' ====
L'[[Emilio o de l'educazione|Emilio]] jè 'u capolavore pedagogeche sue. Emilioo jè 'n'allieve immagginarie, dotate de totte le facoltà e le condiziune socio economeche pe essere educate da 'nu precettore bbuene. 'U curriculum educative sue dure vendicinghe anne, duranne le quale, 'u precettore le presende 'na serie de esperienze ca avene 'u scope de farle raggiungere 'a maturità, jndr'à 'nu mode tale ca jidde pò indegrarse bbuene jndr'à suggettate addò jidde vive.

'U precettore adda programmà 'a vita soje e le ingondre sue, infatte agisce indirettamende, pe evitarle de le esperienze non educative. Adegue, jndr'à le diverse età, 'u sapere sue; e face in mode ca Emilio avverte jndr'à 'nu mode naturale le limite sue. Emilio adda 'mbarà da l'esperienze, vivenne a l'aria aperte e 'mbare sulamende quanne ne sende l'abbesogne.

A l'inizie de l'adolescenze adda 'mbarà 'na fatie manuale e jndr'à sta fase 'u precettore le 'mbartisce 'n'educazione culturale, sessuale, morale, releggiose e l'avvie pure a 'u 'nzuramende e a 'a politeche. 'U precettore 'u lasse lòibbere sulamende quanne jidde jè convinde ca Emilio pò essere, a vota soje, 'nu bbuene precettore pe le figghie sue.

[[ar:جان جاك روسو]]
[[arz:جان جاك روسو]]
[[az:Jan Jak Russo]]
[[bat-smg:Žans Žaks Ruso]]
[[be:Жан-Жак Русо]]
[[be-x-old:Жан-Жак Русо]]
[[bg:Жан-Жак Русо]]
[[bn:জঁ-জাক রুসো]]
[[br:Jean-Jacques Rousseau]]
[[bs:Jean-Jacques Rousseau]]
[[ca:Jean-Jacques Rousseau]]
[[cs:Jean-Jacques Rousseau]]
[[cy:Jean-Jacques Rousseau]]
[[da:Jean-Jacques Rousseau]]
[[de:Jean-Jacques Rousseau]]
[[diq:Jean-Jacques Rousseau]]
[[el:Ζαν Ζακ Ρουσσώ]]
[[en:Jean-Jacques Rousseau]]
[[eo:Jean-Jacques Rousseau]]
[[es:Jean-Jacques Rousseau]]
[[et:Jean-Jacques Rousseau]]
[[eu:Jean-Jacques Rousseau]]
[[fa:ژان ژاک روسو]]
[[fi:Jean-Jacques Rousseau]]
[[fr:Jean-Jacques Rousseau]]
[[fy:Jean-Jacques Rousseau]]
[[ga:Jean-Jacques Rousseau]]
[[gl:Jean-Jacques Rousseau]]
[[he:ז'אן-ז'אק רוסו]]
[[hi:रूसो]]
[[hif:Jean-Jacques Rousseau]]
[[hr:Jean-Jacques Rousseau]]
[[hu:Jean-Jacques Rousseau]]
[[hy:Ժան Ժակ Ռուսո]]
[[ia:Jean Jacques Rousseau]]
[[id:Jean-Jacques Rousseau]]
[[io:Jean-Jacques Rousseau]]
[[is:Jean-Jacques Rousseau]]
[[it:Jean-Jacques Rousseau]]
[[ja:ジャン＝ジャック・ルソー]]
[[jv:Jean-Jacques Rousseau]]
[[ka:ჟან-ჟაკ რუსო]]
[[kab:Jean-Jacques Rousseau]]
[[kk:Руссо, Жан-Жак]]
[[ko:장자크 루소]]
[[ku:Jean-Jacques Rousseau]]
[[la:Ioannes-Iacobus Rousseau]]
[[lb:Jean-Jacques Rousseau]]
[[lt:Jean-Jacques Rousseau]]
[[lv:Žans Žaks Ruso]]
[[mk:Жан Жак Русо]]
[[ml:റുസ്സോ]]
[[mn:Жан Жак Руссо]]
[[nds:Jean-Jacques Rousseau]]
[[nl:Jean-Jacques Rousseau]]
[[nn:Jean-Jacques Rousseau]]
[[no:Jean-Jacques Rousseau]]
[[oc:Jean-Jacques Rousseau]]
[[pl:Jean-Jacques Rousseau]]
[[pms:Jean-Jacques Rousseau]]
[[pnb:روسو]]
[[pt:Jean-Jacques Rousseau]]
[[ro:Jean-Jacques Rousseau]]
[[ru:Руссо, Жан-Жак]]
[[sah:Жан-Жак Руссо]]
[[scn:Jean-Jacques Rousseau]]
[[sh:Jean-Jacques Rousseau]]
[[simple:Jean-Jacques Rousseau]]
[[sk:Jean-Jacques Rousseau]]
[[sl:Jean-Jacques Rousseau]]
[[sq:Jean-Jacques Rousseau]]
[[sr:Жан Жак Русо]]
[[sv:Jean-Jacques Rousseau]]
[[sw:Jean-Jacques Rousseau]]
[[ta:ஜான் ஜாக் ரூசோ]]
[[te:జాన్ జాక్విస్ రూసో]]
[[th:ฌอง-ฌาค รุสโซ]]
[[tl:Jean-Jacques Rousseau]]
[[tr:Jean-Jacques Rousseau]]
[[uk:Жан-Жак Руссо]]
[[ur:روسو]]
[[vec:Jean-Jacques Rousseau]]
[[vi:Jean-Jacques Rousseau]]
[[vo:Jean-Jacques Rousseau]]
[[war:Jean-Jacques Rousseau]]
[[zh:让-雅克·卢梭]]
