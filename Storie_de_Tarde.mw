{{S}}
{{Storie Pugghie}}
'A '''storie de [[Tarde]]''' ha accumenzate jndr'à 'u [[VIII sechele n.C.]], pure ca stavane insediaminde precedende a stu periode.

== Età andiche ==
=== Le origgene ===
{{vedi anche|Magna Grecia}}
{{quote|Dove è ora campagna, lì fu la capitale della Magna Grecia; dove è Taranto, là sorgeva una rocca ardita; tu Quinto Fabio Massimo, voi Goti e Saraceni non gloriatevi. Distruggeste crudelmente la città, ma potevate annullare le sue delizie, lo straordinario spettacolo della natura?|[[Giuseppe Regaldi]] - Iscrizione d'u 1845}}

[[File:Colonne Doriche Taranto.jpg|thumb|left|175px|Colonne superstite d'u Tembie Doreche]]

'A cronologgie tradizionale assegne 'a date d'a funnazione de Tarde a 'u [[706 n.C.]]. Le fonde tramannate da 'u storeche [[Eusebio de Cesarea]], parlane d'u trasferimende de certe colone [[Sparta|spartane]] jndr'à sta zone pe necessità de espanzione o pe questiune commerciale. Chiste, scuascianne l'abbitate indiggene, purtarene 'na linfa nove de civiltà e de tradiziune. 'A strutture sociale d'a colonie sviluppò jndr'à 'u tiembe 'na vere e probbie culture aristocrateche, 'a quale ricchezze avenève, probbabbilmende, da 'u sfruttamende de le risorse d'u fertile territorie atturne atturne, ca avenìe popolate e difese da 'na serie de "[[phrouria]]", cendre piccinne fortificate mise jndr'à 'na posizione strateggeche.

'A leggende cunde ca jndr'à l'[[VIII sechele n.C.]], l'eroe spartane [[Falanto]] devendò 'u [[eciste|condottiere]] de le Partheni, cioè quidde gruppe de cetadine emarginate purcé figghie de illeggitteme, nate duranne 'a uerre messeneche, de l'aristocrazie a 'u potere jndr'à cetate de Sparta. Conzultanne l'[[Oracole de Delfi]] apprime de avvendurarse pe mare a 'a recerche de terre nuève, sapìe ca avesse arrevate jndr'à terre de le [[Iapigge]] e ca avera funnà 'na cetate quanne jidde avesse viste cadè 'a chiogge da 'nu ciele serene e senze nuvole (in [[lènga greche|greche]] ''ethra'').

Falanto se mettìe in viagge, 'mbonde a quanne arrevò vicine 'a foce d'u fiume [[Tara, fiume|Tara]]. Pigghiate suènne sus 'a vendre d'a mugghiere, jedde accumenzò a chiangere ca non ge sa spicciave cchiù, repenzanne a 'u response scure de l'Oracole e a le difficoltà sopportate, vagnanne cu le lacrime sue 'a facce d'u marite. L'oracole s'avere avverate, 'na chiogge avere cadute 'mbacce 'a Falanto da 'u ciele serene: le lacrime d'a mugghiere [[Ethra]].

Scuagghiate l'enigma, l'eroe accumenzò a funnà 'a cetata soje probbie addà, vicine a l'insediamende iapigge de [[Saturo]].

'Notra leggende, comblemendare, cunde d'a nascite d'a cetate resalenne a cchiù o mene 2000 anne apprime de Criste, a opere de  [[Taras]], une de le figghie de [[Poseidone]]. Taras pare ca arrevò jndr'à sta reggione cu 'na flotte, arrevanne vecine 'nu corse d'acque ca pò da jidde stesse avera pigghiate 'u nome: 'u fiume [[Tara, fiume|Tara]]. Sembre seconde sta leggende, Taras pare ca avere 'nzippate 'na cetate ca jidde dedicò a 'a mamese Satyria o 'a mugghiera soje Satureia e ca chiamò allore [[Saturo]].

'Nu sciurne Taras avere sparite jndr'à l'acque d'u fiume e da l'attane avesse state assunde 'mbrà le eroi.

L'andiche Tarde avìe 'nu culte granne pu die Poseidone e naturalmende jndr'à cetate, non ge puteve none essere 'nzippate 'nu tembie dedicate a sta mitiche divinità.

Cchiù tarde, jndr'à 'u [[II millennie n.C.]], arrevarene da 'u mare pure de le colonie [[Arii]], le quale, attratte da 'a particolare conformazione d'a coste, costruirene le case lore sus a le [[palafitte]]. A picche a picche le Arii riuscirene a mettere sotte le poplazziune locale e a condrollà tutte 'u territorie.

=== L'età ellenisteche ===
{{vedi anche|Ellenisme}}
[[File:Magna Grecia 280aC.jpg|thumb|right|175px|Magna Grecie (280 n.C.)]]

Atturne a 'u [[500 n.C.]] 'a cetate ere guvernate da 'n'istitute de tipe monarcheche. Se sape infatte de 'nu re tiranne de nome Aristofilide e 'na conflittualità politeche tale da provocà 'nu numere granne de esule.

L'urteme re tarandine, legate a 'na discendenze ca prediliggeve inderesse esclusivamende de tipe agricole, avenìe indotte pe mendalità a traducere sbaglianne 'a grandezze d'a gente soje in putènze belliche. Pe stu mutive, condinue furene le aggressiune fatte a le danne de le vecine [[Peucezi]] e [[Messapi]], 'mbonde a 'a definitive sconfitte subbite a opere de le [[Iapigge]] jndr'à 'u [[473 n.C.]], annoverate da 'u storeche greche [[Erodoto]] 'mbrà le cchiù tuèste sconfitte subbite da popolazzune de stirpe greche. Stu fatte provocò 'a crise d'a classe aristocrateche a 'u potere, ca non ge putè cchiù opporse a 'na rivoluzione istituzionale de tipe democrateche, purcé decimate da 'a uerre: assaije aristocratece avenèrene accise e le stesse [[Pitagorece]] avenèrene allundanate.

Jndr'à prima metà d'u [[V sechele n.C.]] 'a cetate subbìe 'na profonne trasformazione urbanisteche.
Se costruì 'nfatte 'na nove cnde difensive e se ambliò 'a superficie monumendale, ca raggiungìe 'u sue punde cchiù ierte cu 'a costruzione de 'nu 'mbonende [[tembie de Poseidone, Tarde|tembie doreche]] sus a l'[[acropoli]].

'A democrazie comungue, non ge fermò 'a politeche aggressive jndr'à le combronde d'u munne esterne. 'Mbrà 'u [[444 n.C.]] e 'u [[443 n.c.]], 'a cetate ingaggiò 'na uerre pu possesse d'a [[Siritide]] cu 'a colonie [[panellenisme|panelleneche]] de [[Thurii]], ca se congludìe cu l'accorde pa costituzione de 'na subcolonie miste de Thurine e Tarandine, ca pigghiò 'u nome de [[Heraclea]], addò prevalìe subbete 'a combonende doreche de Tarde.

Verse 'a fine d'u sechele, Tarde se allineò a 'a politeche de [[Sparta]] e, in occasione d'a [[uerre d'u Peloponnese]] condre [[Atene]], pure no trasenne direttamende jndr'à 'u conflitte, negò jndr'à 'u [[415 n.C]] l'approde presse 'u puerte sue a le nave d'a flotte ateniese ca averena scè in [[Sicilia]], in occasione d'a [[spedizione siciliane|disastrose spedizione ateniese]].
'U periode de maggiore floridezze avenìe vissute da 'a cetate duranne 'u guverne settennale de [[Archita]], ca signò l'apice d'u sviluppe tarandine e 'u recanuscemende de 'na superiorità politeche sus a l'otre colonie de l'Itaglie meridionale. Da 'u [[343 n.C.]] a 'u [[338 n.C]] le Tarandine, apprise ca avere funnate 'nu sacche de [[phrouria]] 'mbrà le quale [[Pezza Petrosa]], se scundrarene cu le [[Messape]], rimedianne 'na sconfitte ca spicce cu 'a morte d'u Re spartane [[Archidamo III]], accorse in aiute d'a cetate magne-greche. 

Jndr'à 'u [[335 n.C.]] arrevò in soccorse d'a cetate [[Alessandre I d'Epiro]] ''<nowiki>'</nowiki>u molosse'' condre le [[Lucane]], le [[Bruzie]] e le [[Sannite]], riuscenne a conguistà le cetate de [[Brinnese|Brentesion]], [[Siponto]], [[Heraclea]], [[Cosenza|Cosentia]] e [[Paestum]].

Jndr'à 'u [[303 n.C.]], a 'u scope de frenà l'espanzione d'a cetate de Tarde, le Lucane se allearene cu [[Rome]], 'a quale comungue preferìe congordà 'a pace cu 'a cetate magne-greche; jndr'à le trattate avenìe 'ngluse 'na clausole in base a 'a quale avenève vietate a le nave romane de spingerse cchiù a oriende d'u [[promondorije Lacinio]].

Jndr'à 'u [[282 n.C]], Rome mannò 'na flotte comboste da dece nave pe soccorrere de le javetande de Thurii assediate da le Lucane: pe raggiungere Thurii, le Romane averena passà 'u promondorije Lacinio e, pretenderene de ormeggià jndr'à 'u puèrte de Tarde.

'A cetate festeggiave in onore de [[Dionisio]] e, 'a popolazzione ste vedeve le scviuèche jndr'à l'[[anfitiatre]] ca nasceve vecine a 'u mare: viste a l'orizzonde le nave romane ca se diriggevane a 'u puèrte, le Tarandine, ca già non ge puteve vedè Rome pe le mire sue espanzionisteche e pe le aiute ca avere sembre prestate a le guverne aristocratece, conziderarene queste 'na violazione d'u trattate d'u 303 n.C., e non g'esitarene allore a affrondarle cu 'a probbia flotte, riuscenne a affunnà quattre nave e a catturarne une e, facenne assaije priggioniere 'mbrà le Romane. None appagte, marciarene condre 'a vecine Thurii, sopraffacenne 'u presidie romane e saccehggianne 'a cetate.

Pure ca avere subbite stu oltragge, Rome non ge vulìe accumenzà 'na uerre ca avesse securamente rechiamate jndr'à penisole milizie greche o [[Cartaggine|cartagenise]], allore mannò jndr'à cetate cumme ambasciatore Lucio Postumio, pe cercà cu fermezze 'a restituzione d'a nave e de le priggioniere catturate, eppure ca se abbandonasse Thurii. Postumio avenìe accolte da 'a popolazzione cu dilegge e sarcasme pe colpe de l'abbigliamende e pe le errore ca faceve quanne parlave 'u [[lènga greche|greche]]. Avenne pò proferite de le minacce, 'a reazione de le Tarandine avere state quedde de dicere a l'ambasciatore de lassà subbete 'a cetate e, se conde ca jndr'à quedde occasione 'n'omme de nome Filonide, soprannomenate "Kotylè" pe l'aspette sue, pisciò sus 'a toghe de Postumio, 'u quale accussì ammonì 'a popolazzione: ''"Pe lavà st'offese avita scettà 'nu sacche de sanghe eppure 'nu sbuènne de lacrime"''.<br />
Tutte quiste avre state 'u preteste pe putè dichiarà 'a uerre condre a Tarde jndr'à 'u [[281 n.C.]]

=== Le uerre condre a Rome ===
{{vedi anche|Repubbleche Romane|Battagghie de Heraclea}}
[[File:Battaglia Heraclea1.jpg|thumb|left|175px|Heraclea, prima fase]] 
[[File:Battaglia Heraclea2.jpg|thumb|left|175px|Heraclea, seconda fase]]

Tarde, pe resistere a 'a putenze de Rome, s'alleò cu [[Pirro]], Re de l'[[Epiro]] e nepote de [[Alessandre Magne]], 'u quale mannò 'u luechetenende sue, Milone, cu 'n'esercite de cchiù o mene 30.000 uemmene e 20 [[elefande]], obbliganne le Tarandine valide a arruolarse.

Le scondre 'mbrà epirote e romane devendarene sembre tuèste tuèste e costose cumme numere de crestiane muèrte: 'a famose [[Battagghie de Heraclea]] d'u [[280 n.C]], ca vedìe protagoniste 'u console romane [[Publio Valerio Levino]] e 'u stesse Pirro, custò 7.000 muèrte, 2.000 priggiunire e 15.000 ferite 'mbrà le romane invece 4.000 muèrte e 'nu sbuènne de ferite se cundarene 'mbrà le grecie.
Le successe de le epirote avenèrene raggiunde grazie a 'a presenze jndr'à battagghie de le [[elefande da uerre]], animale tande imbonende quande scanusciute a le leggionarie romane.

'N'otre successe avenìe pigghiate da 'a leghe tarandine-epirote jndr'à [[Battagghie de Ascoli Satriano]] d'u [[279 n.C.]], ma comungue pure cu le vittorie iniziale, Pirro non g'abbandonò maje 'u desiderie de congludere trattative de pace cu le romane, consapevole d'a putenze de le avversarie sue. Jndr'à 'u frattiembe chiste urteme, avenne sapute ca l'elefande se spavendavene quanne vedevane 'u fuèche, averene satte satte costruite de le carre armate cu a l'estremità de le braciere, raggione pa quale le sorte de le successive battagghie se spustarene cchiù a favore de Rome, tande ca Pirro decedìe de stipulà 'nu trattate cu 'u quale se 'mbegnave a lassà l'[[Itaglie]], a patte però ca se lassave 'mbace Tarde.

Comungue Rome, turnò preste preste in cambe condre a le popole d'u Mezzogiorne e, Pirro avenìe invitate 'notra vote a turnà in [[Pugghie]] da messe mannate da l'[[Itaglie meridionale]].

Le sconfitte de Pirro averene state sta vote assaije cchiù forte rispette a 'u passate, tande ca apprisse 'a [[Battagghie de Benevento, 275 n.C.|disfatte de Malevento]] se ritirò in [[Grecie]] (addò murìe 'nu picche cchiù tarde), lassanne a Tarde 'na guarniggione piccinne cumandate da Milone.

Le Tarandine allore chiamarene 'na flotte cartagginese a sostegne, per farse aiutà a libberarse d'u presidie epiriote. Pe totta resposte Milone consegnò 'a cetate a 'u console romane [[Lucio Papirio Cursore, console 293 n.C.)|Lucio Papirio Cursore]], e accussì Tarde cadìe jndr'à 'u potere de le Romane jndr'à 'u [[272 n.C.]] Papirio facìe smandellà le mure d'a cetate, 'mbonìe 'nu tribbute de uerre e le luò totte le arme e totte le nave.

== Note ==
<references/>

== Otre pruggette ==
{{interprogetto|q=Tarde}}

== Collegaminde fore a Uicchipèdie ==
* [http://www.tarantocitta.it/storiafumetti.htm La Storia di Taranto a fumetti - Scorpione Editrice]
* [http://www.regiamarina.net/engagements/taranto/taranto_it.htm 'A Nuttate de Tarde - Regia Marine Tagliàne]

[[Category:Storie de Tarde|!]]
[[Category:Storie d'a Pugghie|Tarde]]

[[be:Гісторыя Таранта]]
[[be-x-old:Гісторыя Таранта]]
[[de:Geschichte von Tarent]]
[[en:History of Taranto]]
[[it:Storia di Taranto]]
[[sh:Historija Taranta]]
