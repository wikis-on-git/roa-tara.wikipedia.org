{{nota disambigua|descrizione='u personagge d'a mitologgie romane|titolo=[[Galeso, mitologgie]]}}

{{Fiume|
nomefiume=Galeso
|
immaginefiume=
|
lunghezza= 0,9
|
altitudine=&nbsp;
|
portata= 4
|
bacino=
|
nasce=[[Statte]]
|
sfocia=[[Gurfe de Tarde|Mar Piccele]] 
|
attraversa=[[Itaglie]]
}}

'U '''Galeso''' ète 'nu [[fiume]] de origgene [[carsiche]] de corse breve ca nasce jndr'à 'u territorie de [[Statte]] ([[Provinge de Tarde|TA]]).

'A sorgende ète 'nu lache piccinne 'mbrà [[Cavello]] e [[Statte]], e scette l'acque sue jndr'à 'u [[Gurfe de tarde|Mar Piccele]]. Jè une de le fiume cchiù piccinne a 'u munne, jè luènghe 900 metre e tène 'na profonnetà media de 0,5 metre, arrive jndr'à certe punde a 'na larghezze de 12-14 metre e tène 'na purtate de 4.000 litre a 'u seconde. 'U [[citre]] o ''"uecchie d'u fiume"'' jè profonne cchiù o mene 13 metre.

== Storie ==
=== Nome ===
L'origgene d'u nome "Galeso" jè ingerte, ma securamende autoctone: infatte ere pre-esistende a l'arrive de le colone Spartane. Però [[Polibio]], jndr'à ''Res Italicae'', dice ca a le Tarandine le piaceve chiamà stu fiume "Eurota", pe arrecurdà 'nu fiume ca se chiamave accussì ca passave da 'a cetate madre de [[Sparta]], quase Tarde ere 'na Sparta nove.

=== Ruole ===
Da sembre 'u Galeso ha avute 'nu ruole fondamendale jndr'à suggettate tarandine, cumme resorse idriche e economiche. Jndr'à l'età classeche addà sorgeve 'n'indere quartiere ''Ebalia''. Jndr'à l'acque sue avenèvane lavate le velle de le pechere ca, pa durezze de l'acque, resultavane de 'nu biangore particolare. Se dice ca sus a le sponde sue s'avère accambate l'esercite de [[Annibale]]. Pò cu 'u tramonde de l'[[Imbere Romane]] arrevò pure 'u decline d'u Galeso. Infatte da le cronache de certe viaggiature resulte 'u degrade jndr'à 'u quale 'u fiume stave. Jndr'à 'u [[1169]] 'u Barone [[Riccarde de Tarde]] de retorne da 'a [[prima crociate]], facìe costruì l' ''Abbazzie de Sanda Marije d'u Galeso'', consacrate da l'arcivescove Ghirardo. Affianghe a 'a focia soje jndr'à 'u [[1915]], apprime ca accumenzò 'a prima uerra mundiale, avenèrene mise le Candiere Navale, quidde anghele de Tarde ere a ogne vare de le nave, sia militare ca civile popolate da personalità, operai e cetadine ca festeggiavane 'a trasute in mare de le natande nuève. Osce a die jè ausate da le contadine pe irrigà agrumete e le coltivaziune de le ortagge.

== Galeso in poesie ==
=== Virgilio === 
[[Publio Virgilio Marone]] definì 'u Galeso ''niger'', ca signifeche "fiume ombroso", proprie purcé attratte da 'u culore ca jidde pigghiave pu culore bluastre de le [[alghe]] ca assevane da 'u funne. Accussì 'u descrive Virgilio in ''De Coricio sene'' jndr'à 'u Libbre IV de le ''[[Georgiche, Virgilio|Georgiche]]'':

:''Namque sub Oebaliae memim me turribus arcis, qui niger umectat flaventia culta Galaesus, Corycium vidisse senem, cui pauca relicti iugera ruris erant, nec fertilis illa iuvencis nec pecori opportuna seges nec comoda Baccho. Hic rarum tamen in duminis holus albaque circum lilia verbenasque premes vescumque papaver regnum aequabat opes animis seraque revertens nocte dominum dapibus mensas onerabat inemptis. Primum vere rosam atque autumno carpere poma et, cum tristishiemps etiamnum frigore saxa rumperet et glacie cursus frenaret aquarum, ille comam mollis iam tondebat hyacinti aestatem increpitans seram Zephirosque morantis.''

:"E infatte sotte le torre, arrecorde, d'a rocca ebalia, addò cupe irrighe biondeggiande coltivi 'u Galeso, 'nu vecchie canuscìve de Corico, ca avère picche iugeri de 'nu terrene abbandonate da otre, none fertilizzabbele cu le bove, none adatte a 'u bestiame pe l'erbe e nemmanghe comode pe Bacco. Eppure jidde, picche 'mbrà le scuercele e le legume e attuerne candide giglie e verbene chiandanne, e l'esile papavere, pareggiave le ricchezze de le re jndr'à 'u core sue e turnanne a case a notte fonde ingombrave 'a mensa soje de cibe none accattate. Ere 'u prime a pigghià 'a rose in primavere, ma pure le frutte in autunne; e quanne 'nu fiere inverne angore cu 'u gele le sasse scuasciave e 'u ghiacce arrestave le corse de l'acque, jidde 'a chiome d'u delicate giacinde già tagghiave, inzultanne 'a stagione pa lendezza soje e le zefiri pu lore indugio."

'A tradizione vole ca proprie sus a ste sponde 'u poete mandovane avere comboste le egloghe e avere tratte ispirazione pe le ''Georgiche''.

=== Orazio ===
'U poete venosine [[Quinto Orazio Flacco]] se augurave, ce non g'avesse putute spiccià le sciurne sue jndr'à l'amate [[Tivoli]], de putè scè a 'u Galeso tande care. E quiste 'u cunde jndr'à l'ode ''A Settimio'' d'u II libbre:

:''Unde si Parcae prohibent iniquae, dulce pellitis ovibus Galaesi flumen et regnata petam Laconi rura Phalantho. Ille terrarum mihi praeter omnes angulus ridet, ubi non Hymetto mella decedunt viridique certat baca Venafro; ver ubi longum tepidasque praebet Iuppiter brumas et amicus Aulon fertili Baccho minimum Falernis invidet uvis. Ille te mecum locus et beatae postulant arces; ibi tu calentem debita sparges lacrima favillam vatis amici.''

:"E ce 'u destine condrarie me addà tenè lundane, allore agghia cercà le acque doce d'u Galeso care alle pechere avvrazzate jndr'à le pelle, e le ubertuse cambe ca 'nu sciurne averene state de Falanto 'u Spartano. Quidde anghele de munne de cchiù me face delice, addà addò le miele a gare cu chidde d'u monde [[Imetto]] facene le alìe chidde d'a virente Venafro pareggiane; addò Giove primavere riale, longhe, e tiepide inverne, e addò Aulone, care pure a Bacco ca tutte feconde, 'u liquore d'uve de le vitigne de Falerno non ge invidie pe nninde. Quidde luèche e le felice colline Te cercane affianghe a Me; addò tu lacrime a scettà, cumme l'affette tune vole jndr'à le combronde mie, sus 'a cenere angore cavede de l'amiche poete tune."

=== Otre ===
'U Galeso ha state decandate pure da [[Marco Valerio Marziale]], [[Sesto Properzio]], [[Claudio Claudiano]].
Cchiù recendemende le acque sue onne ispirate: [[Tommaso Niccolò D'Aquino]] jndr'à le sue ''Deliciae Tarantinae'', [[Giuanne Pascoli]] in ''Senex Corycius'' e [[Adolfo Gandiglio]] in ''Prope Galaesum'', combonimende ca vengìe 'a ''Magna Laus'' a 'u [[Certamen Hoeufftianum|certamen]] de [[Amsterdam]] d'u [[1927]].

== Bibbliografije ==
*Adolfo Gandiglio – Paolo De Stefano - ''Prope Galaesum - Presso il Galeso'' - Scorpione Editrice - Tarde, 1993.
*Paolo De Stefano - ''Il Galeso nella poesia latina'', PR.A.SS.I. Editore - Tarde, 1999

[[Category:Fiume d'a provinge de Tarde]]
[[Category:Tarde]]

[[de:Galesus]]
