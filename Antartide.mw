{| border=1 align=right cellpadding=4 cellspacing=0 width=250 style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+<big><big>'''Antartide'''</big></big>
| align=center colspan=2 style="background:#f9f9f9;" |
[[File:LocationAntarctica.png|250px|L'Antartide jndr'ô munne]]
|-
| '''[[Grannenèzze]]''' || 14.000.000 km² (280.000 km² senze ghiaccie, 13.720.000 km² cu 'u ghiaccie)<ref name=CIA>{{cita web|https://www.cia.gov/library/publications/the-world-factbook/geos/ay.html#People|CIA - The World Factbook - Antarctica|accesso=4 settembre 2007}}</ref>
|-
| '''[[Crestiáne]]''' || cangiande da 1000 (mise invernale) a 4000 (mise estive)<ref name=CIA />
|-
| '''[[Guverne]]''' || [[Trattate Antartiche]]
|-
| '''Revendicaziune territoriale parziale''' || {{ARG}} <br /> {{AUS}} <br /> {{CHI}} <br /> {{FRA}} <br /> {{NZL}} <br /> {{NOR}} <br /> {{GBR}}
|-
| '''[[Top-level domain|TLD]]''' || [[.aq]]
|-
| '''Prefisse''' || +672
|}
L''''Antartide''' jè 'u [[continende]] cchiù [[sud|meridionale]] d'a [[Terre]] e combrende le terre e le mare ca circunnane 'u [[Pole Sud]]. Se iacchie jndre l'[[emisfere australe]] a sud d'u [[Circhele polare antartiche]] jè circunnate da le [[mare antartiche]]. 
Cu 'na superficie comblessive de cirche 14 miglione de km² jè 'u quinde continende jndre n'ordene de grannenèzze, dope [[Asie]], [[Africa]], [[Americhe settentrionale]] e [[Americhe meridionale]]. 'U 98% d'u territorie soje jè combletamende cuperte da [[ghiacce]] cu 'nu spessore medie de 1600 metre. Jè, jndr'à medie, 'u puèste cchiù fredde d'a Terre e cu le cchiù granne reserve de acque dolce d'u pianete. 'U territorie presende 'a cchiù ìrte medie altimetriche sus ô levelle d'u mare de totte le continende.<ref>{{en}} {{cita web | titolo=National Geophysical Data Center | editore=National Satellite, Data, and Information Service| url=http://www.ngdc.noaa.gov/mgg/image/2minrelief.html | accesso=9-06-2006}}</ref>
L'Antartide jè conziderate 'nu [[deserte]], cu precipitaziune annue de sule 200 mm luènghe 'a coste, e assaje mene jndre reggione 'nderne.<ref>{{en}} {{cita web|autore=Posted by C. Alan Joyce on January |url=http://www.worldalmanac.com/blog/2007/01/the_world_at_a_glance_surprisi.html |titolo=The World at a Glance: Surprising Facts |editore=The World Almanac |accesso=07-02-2009}}</ref>
'U continende non g'è abitate permanendemende da nisciuna populazzione umane, me nonostande stù fatte, se condane, durande l'anne, 'mbrà le 1000 e le 5000 crestiáne ca stonne jndre varie staziune de recerche spannute jndre totte l'Antartide. Aqquà potène vive sule piande ed animale ca se sonde adattate a 'u clime rigide, 'mbrà cui [[pinguine]], [[foche]], [[muschie]], [[lichene|licheni]], e molti tipi di [[alga|alghe]]. 

Pè convenziune 'u confine sciugrafeche jè delimitate d'a accussì ditte [[convergenze antartiche]], 'a latitudine (cirche 50° S) addò se inabissane le acque de superficie subtropicale. L'aree combrese 'mbrà le 50° e 'u circhele polare antartiche jè chiamate ''subantartiche''.

L'Antartide, 'nzieme a le soje ghiacce, svolge 'nu ruole assaje 'mbortande jndre l'equilibrie ambiendale d'u pianete, viste ca ogne cangiaminde d'a calotte se repercuote sus 'a circolazziune oceaniche e atmosferiche e sus ô levelle d'u mare.

'U nome ''Antartiche'' derive da 'u [[greche andiche|greche]] ''antarktikós'' (''ανταρκτικός''),<ref>[http://www.etimo.it/?term=antartico&find=Cerche Dizziunarie etimologgeche de Pianigiani]</ref> ca segnefeche "opposte a l'[[Artide|Artiche]]". 
Pure ce fine da l'andichità se penzasse a l'esistenze de 'na ''[[Terre Australis]]'' 'u prime avvistamende confermate d'u continende vène fatte resalì a 'u [[1820]] ad opere d'a spediziune [['Mbere russe|russe]] de [[Michail Petrovič Lazarev|Mikhail Lazarev]] e [[Fabian Gottlieb von Bellingshausen]], tuttavie 'a scuperte avène quase ignorate pè totte 'u [[XIX sèchele]] pè vie de l'inospitalità d'u continende. 'u prime ause formale d'u nome "Antartide" pè fà referemende a 'nu continende, jè risalende a le [[anne 1890]], jè attribuite a 'u [[cartografe]] [[scozzese]] [[John George Bartholomew]].

Da 'u [[1959]] ô status politeche de l'Antartide jè regulate da 'u [[Trattate Antartiche]], firmate ad ôsce da 46 paise. 'U trattate non ge permette le attività militare e minerarie, sostene 'a recerche sciendifiche, e prutegge le ecozone d'u continende. Sonde 'n corse esperimende condotte da cchiù de 4000 scienziate de varie naziunalità e cu deverse 'nderesse de recerche.<ref name="cia">{{en}} {{cita web|url=https://www.cia.gov/library/publications/the-world-factbook/geos/ay.html#People|titolo=Antarctica - The World Factbook|editore=United States Central Intelligence Agency|accesso=14-03-2007}}</ref>

== Storie ==

{{Vedi anche|Storie de l'Antartide}}
L'ipotese de l'esistenze de 'na [[Terre Australis]], cioè de 'nu granne continende jndre l'estreme sud d'u munne cu ô scope de "dà n'equilibbrie" le terre d'u nord (Europe, Asie e Nord Africa), stave fine da le timbe de [[Tolomeo]], ca suggerì l'idee de simmetrie de totte le terre canosciute jndr'ô munne. Rappresendaziune de 'na granna superficie meridionale erene assaje comune jndre mappe. Angore jndr'ô tarde [[XVII sèchele]], dope ca le esplorature avèvene scuperte ca 'u [[Sud Americhe]] e l'[[Australia]] non g'erane parte d'u mitiche "Antartide", le [[sciugrafe]] penzarone ca 'u continende fòsse assaje cchiù granne respette ad 'a soje dimensione reale. 

Le mappe europee facevene vedè condinuamende quiste ipotetiche territorie fine a quanne le sckife d'u capitane [[James Cook]], [[HMS Resolution]] e [[HMS Adventure]], non ge attraversarene 'u [[Circhele polare antartiche]] 'u [[17 scennare]] [[1773]], jndr'ô decèmbre [[1773]] e n'otra vote jndr'ô scennare d'u [[1774]].<ref>{{cita web | autore=The Mariners' Museum | titolo=Age of Exploration: John Cook | url=http://www.mariner.org/educationalad/ageofex/cook.php | accesso=12-02-2006}}</ref> 
Cook jndr'à realtà ere arrivate a cirche 75 miglie (121 km) d'a coste antartihe, prime de essere costrette a cangià 'a rotte de fronde a le ghiacce jndr'ô scennare 1773.<ref> James Cook, ''The Journals'', editore Philip Edwards. Penguin Books, 2003, p. 250.</ref> 
'U prime avvistamende confermate de l'Antartide jè discusse 'mbrà 3 deverse equipagge. Seconne deverse organizzaziune ([[National Science Foundation]],<ref>{{en}} {{cita web | autore=U.S. Antarctic Program External Panel of the National Science Foundation | titolo=Antarctica—Past and Present|url=http://www.nsf.gov/pubs/1997/antpanel/antpan05.pdf|accesso=6-02-2006 }}</ref> [[NASA]],<ref>{{en}} {{cita web|url=http://quest.arc.nasa.gov/antarctica/background/NSF/palmer.html|titolo=NATHANIEL BROWN PALMER, 1799-1877|editore=NASA, U.S. Government|autore=Guy G. Guthridge|accesso=06-02-2006}}</ref> Università d'a Californie (San Diego),<ref>{{en}} {{cita web |url=http://web.archive.org/web/20060210005949/http://arcane.ucsd.edu/pstat.html|titolo=Palmer Station|accesso=03-03-2008}}</ref> e da otre fonde<ref>{{en}} {{cita web|url=http://www.south-pole.com/p0000052.htm|titolo=An Antarctic Time Line: 1519-1959|editore=south-pole.com|accesso=12-02-2006}}</ref><ref>{{cita web|url=http://ku-prism.org/polarscientist/timeline/antarcticexplorers1800.html|titolo=Antarctic Explorers Timeline: Early 1800s|accesso=12-02-2006}}</ref>), le sckife comannate da ttrè omme vedèrene 'u nuève continende jndr'ô [[1820]]: [[Fabian Gottlieb von Bellingshausen]] (capitane d'a [[Marine 'Mberiale Russe]]), [[Edward Bransfield]] ('nu capitane d'a [[Marine bretànneche|Royal Navy]]), e [[Nathaniel Palmer]] ('nu cacciature de foche statunitense). Von Bellingshausen 'u [[27 scennare]] [[1820]], ttrè sciurne prime de l'avvistamende de Bransfield, e dece mise prime de Palmer (novèmmre 1820). Quidde sciurne le dò sckife d'a spediziune guidate da Von Bellingshausen e [[Mikhail Petrovich Lazarev]] arrevarene a 'nu punde a 32 km (20 miglie) da 'u continende antartiche e vedèrene le cambe de ghiacce. 'U prime sbarche documendate sus 'a terreferme ha avvenute cu l'americane John Davis jndr'ô [[Antartide occidentale]] 'u [[7 febbrare]] [[1821]], pure ce quiste versiune jè condestate da alcune storeche. 

Jndr'ô decèmbre  [[1839]] 'na spediziune partì da [[Sydney]], jndr'à Australia, e riferì 'a scuperte "de 'nu continende antartiche a ovest de le [[isole Balleny]]". Quidde stuezze de Antartide ha state 'n seguite chamate "[[Terre de Wilkes]]". 

Jndr'ô [[1841]] l'esplorature [[James Clark Ross]] passe attraverse quidde ca jè ôsce canosciute cumme 'u [[Mare de Ross]] e scuprì l'[[Isole de Ross]]. Aví navigate luènghe 'nu granne mure de ghiacce ca venne successivamende chiamate [[Ross Ice Shelf]]. Le [[monde Erebus]] e [[Monde Terror|Terror]] sonde state dedicate a le dò sckife d'a soje spediziune: HMS Erebus e Terror.<ref>{{cita web|url=http://www.south-pole.com/p0000081.htm|titolo=South-Pole - Exploring Antarctica|accesso=12-02-2006|editore=south-pole.com}}</ref>  
[[Mercator Cooper]] sbarche jndr'ô [[Antartide oriendale]] 'u [[26 scennare]] [[1853]].<ref>{{cita web|url=http://www.antarctic-circle.org/firsts.htm|titolo=Antarctic Circle - Antarctic First|accesso=12-02-2006}}</ref> 
[[File:TheSouthernParty.jpg|thumb|left|[[Spediziune Nimrod]] (da sinistre): [[Frank Wild|Wild]], [[Ernest Shackleton|Shackleton]], [[Eric Marshall|Marshall]] e [[Jameson Adams|Adams]]]]
  
Durande 'a [[spediziune Nimrod]] guidate da [[Ernest Shackleton]] jndr'ô [[1907]], le crestiáne guidate da [[T.W. Edgeworth David]] fùrene le prime a 'nghianare sus ô [[monde Erebus]] e ad arrevà sus ô [[Pole Sud]] magneteche. Shackleton e otre ttrè membre d'a soje spediziune onne ottenute assaje primate 'mbrà 'u decèmbre [[1908]] e 'u febbrare [[1909]]: fùrene le prime crestiáne a scè sus 'a [[Ross Ice Shelf]], le prime a scè attraverse 'a [[catene monduose|catene]] de le [[Monde Transantartiche]] (attraverse 'u ghiacciaie Beardmore). 'U [[14 decèmbre]] [[1911]], jè fatte 'na spediziune guidate da 'u esplorature polare [[norveggese]] [[Roald Amundsen]] ca devende 'u prime ad arrivà ad 'u [[Pole Sud]] sciugrafeche, ausanne 'nu percorse ca parte d'a [[Baie de le Balene]] e da 'u Ghiacciaie Axel Heiberg.<ref>{{cita web|url=http://www.south-pole.com/p0000101.htm|titolo=''Roald Amundsen''|editore=south-pole.com|accesso=09-02-2006}}</ref> 
Cirche 'nu mise cchiù nnande, pure 'a sfortunate spediziune de [[Robert Falcon Scott]] arrive a 'u pole. 

[[Richard Evelyn Byrd]] hagghie fatte 'nu sbuenne de viaggie sus a l'Antartiche cu l'aeree jndre [[anne 1930]] e [[anne 1940]]. Hagghie condotte granne recerche sciuloggeche e biologgeche.<ref>{{cita web|url=http://www.70south.com/information/antarctic-history/explorers/richardbyrd|titolo=Richard Byrd|editore=70South.com|accesso=12-02-2006}}</ref>  
Fù fine a 'u [[31 ottommre]] [[1956]] nisciune non g'aví remisse pide sus ô Pole Sud; me jndre quidde sciurne 'a US Navy group guidate da [[George J. Dufek]] ce arrive cu successe.<ref>{{cita web|url=http://www.history.navy.mil/wars/datesoct.htm|titolo=Dates in American Naval History: October|editore=U.S. Navy|accesso=12-02-2006}}</ref>

== Sciugrafije ==

L''''Antartide''' jè une de le uètte [[ecozone]] o reggione biosciugrafeche d'a [[Terre]].

Cu 'na grannenèzze de 13 miglione de km², a le quale s'onne da mette pure le 1,5 miglione de km² de barriere<ref>{{cita web|http://www.pnra.it/inumeri.htm|Programme Naziunale de Recerche jndr'ô Antartide|accesso=4 settembre 2007}}</ref> jè 'u quinde continende d'u munne pè estenzione.<br />

'U continende jè attraversate d'a [[Monde Transantartiche|Catene Transantartiche]] luènghe 3&nbsp;500 km ca se spanne da [[Cape Adare]] ([[Terre Vittorie]] affacciato sus ô [[Mare de Ross]]) ad 'a [[Terre de Coats]] (sus ô [[Mare de Weddell]]). 

'U [[meridiane de Greenwich]] (0° de [[longitudine]]) scucchie l'Antartide jndre dò stuezze: 
* l'[[Antartide Occidendale]], o ''Antartide Minore'' ca combrende cchiù o mene 'u territorie situate ad ovest d'u [[meridiane de Greenwich]] e ad est de le 180° de [[longitudine]] ([[Penisole Antartiche]], [[Terre de Mary Bird]] e [[Terre de Ellsworth]]) 
* l'[[Antartide Oriendale]] o ''Antartide Maggiore'', 'nu altopiane de cirche 10 miglione de km² (andicamende aunite a l'[[Australie]] e situate jndr'à l'aree ad est d'u meridiane de Greenwich e ad ovest de le 180° de longitudine. 

L'elevaziune maggiore s'ha 'n corrispondenze d'u [[Massiccie Vinson]] (4&nbsp;897 m s.l.m.<ref name=7summits>{{cita web|url=http://7summits.com/vinson/vinson.htm|autore=7summits.com|titolo=Vinson Summit of Antarctica, 4897m|accesso=14-10-2008}}</ref><ref>'A prime mesurazione, effettuate jndr'ô [[1959]] avéve rilevate 'na altitudine de 5.140 m s.l.m., ca jè state remesurate cu 'na cchiù granna precisiune jndr'ô [[1980]] cu l'aiute de dispositive GPS, aggiurnanne 'u valore a 4897 m</ref>) facende parte de le [[Monde Ellsworth]] jndr'à Penisole Antartiche mendre 'a depressione cchiù granne jè 'a [[Fosse subglaciale de Bentley]] a 2&nbsp;538 m<ref name=Antartide>Antartide - 'A vere fazze d'u settime continende - Scritte da ''John May'', 1988 - Giorgio Mondadori Editore.</ref> sotte 'u levelle d'u mare, situate jndr'ô stuezze oriendale d'u continende. 

'A [[calotte de ghiacce]], ca recopre l'Antartide jè scucchiáte jndr'à calotte oriendale (cu 'nu spessore medie de 2&nbsp;500 m<ref name="museo">{{cita web|url=http://www.mna.it/italiano/Scopri_Antartide/Ghiacci.htm|titolo=Antartide: 'a calotta|autore=Musee Naziunale de l'Antartide|accesso=14-10-2008}}</ref>) e calotte occidendale (cu 'nu spessore medie de 1&nbsp;700 m<ref name="museo"/>) d'a Catene Transantartiche, le massime spessore d'a calotte se trovano iacchiene 'a [[Terre de Adelia]] a sule 400 km d'a cose: aqquà stè 'na profunne depressione colmate da 4&nbsp;776 m de ghiacce<ref name=Antartide/>. Ce se conzidere 'a masse de le ghiacce ca recopre 'a superfice, l'Antartide jè 'u continende mediamende cchiù ìrte sus ô levelle d'u mare, escludenne 'nvece 'u profile date da le calotte glaciale e conzideranne esclusivamende 'u levelle medie d'ô strate rocciuse, quiste continende jè mediamende 'u cchiù vasce. 

Cu 'nu volume medie totale de 26,6 miglione de km<sup>3</sup> <ref name="museo"/>, jedde costituisce 'u 92% de le reserve de acque dolce d'u munne <ref name="museo"/>. Jè state calcolate ca 'a comblete fusione de le ghiacce de l'antartide pòte purtà 'nu innalzamende d'u levelle de le oceane de cirche 70 metre <ref name="museo"/>. Le [[iceberg]] ca se luane d'a calotte potène arrevà e superà le dimensione d'a [[Corsiche]].

'U sviluppe costiere d'u continende jè pare a 17.968 km<ref name=CIA /> caratterizzate d'a presenze de assaje formazione de ghiacce:
{| class="wikitable"
|+ '''Strutture de le coste de l'Antartide (Drewry, 1983)'''
|-
! Tipe !! Percenduale
|-
| [[Piattaforme de ghiacce]] (ghiacce galleggiande)
|align=right| 44%
|-
| Parete de ghiacce (attaccate a 'u terrene)
|align=right|       38%
|-
| Fiume de ghiacce/fronde de ghiacciaie
|align=right| 13%
|-
| Roccie
|align=right| 4%
|-
! Totale
|align=right| 100%
|}
Jndr'ô Antartide se iacchiene le dò cchiù granne piattaforme de ghiacce d'u munne, quedde de Ross e quedde de Filchner-Ronne 
[[File:Ross Schelfeis.jpg|250px|thumb|'A [[Barriere de Ross]]]]
'U continende jè circunnate da n'ambie zone ghiacciate, 'a [[banchise]] (''pack''), jndr'à quale se sviluppe une de le cchiù 'nderessande ecosisteme d'u pianete e ca rappresende 'a fonde de cibe pè [[cetacei]], [[pinguine]], [[pìsce]], [[foche]] e assaje [[acidde]].

Jndr'ô Antartide se iacchiene cchiù de 70 laghe situate a migliaie de metre sotte 'a coltre gelate. 'U cchiù granne de quiste laghe sub-glaciale jè 'u [[laghe Vostok]] superte jndr'ô 1966 jndre le presse d'a staziune russe Vostok, se penze ca 'u laghe sie state sigillate da le 500.000 a 'nu miglione de anne fà, ce sonde prove derivande da carotamente effettuate a cirche 400 m sus 'a superficie de l'acque d'u laghe ca le soje acque potène condenè forme de vite (microbe). Quiste jè state purtate a supporte de le teorie sus 'a possibilità de esistenze de forme de vite su [[Europe (astronomije)|Europe]], une de le lune de [[Giove (astronomije)|Giove]] 'n quande 'a superficie gelate d'u laghe tène assaje tratte 'n comune cu 'a superficie d'u cuerpe celeste. 

=== Territorie e scucchiámende sciugrafeche ===

[[File:Ongal.jpg|thumb|280px|right| Picche Ongal, Mondagne de Tangra.]]
Partenne da 'u punde estreme d'a [[Penisole Antartiche]] e seguenne 'a coste verse sud se potène vedè:
* 'u [[Mare de Bellingshausen]] sus ô quale se affaccie 'a [[Terre de Ellsworth]]
* 'u [[Mare de Amundsen]] ca vagne 'a [[coste de Walgreen]], parte cchiù occidendale d'a [[Terre de Marie Byrd]]
* 'u [[Mare de Ross]] cu 'a [[Barriere de Ross]] 
* [[Terre d'a reggine Victoria]]
* [[Terre de Wilkes]]
* [[Terre d'a reggine Mary]]
* A' [[barriere de Amery]] ca stè nnanze a l'[[Altopiane Americane]] 'nderrotte da le [[mondagne d'u pringipe Carle]]
* 'a [[Terre de Enderby]]
* 'a [[Terre d'a reggine Maud]]
* 'a [[Terre de Coats]]
* 'a [[barriere de Filchner-Ronne]] ca se spanne jndr'ô [[Mare de Weddell]]

'Ndorne a 'u continende, soprattutte 'ndorne ad 'a Penisole Antartiche, se iacchie 'nu granne numere de isole. Pè alcune de quèste (totte quèdde combrese 'mbrà le 60° de latitudine sud) 'u [[Trattate Antartiche]] stabilisce 'a 'nderruzione de le revendicaziune da parte de le paise.<br />
Solitamende se potène distingue le:
* [[Isole antartiche]] ovvere quèdde ca se iacchiene vicine ad 'u continende, combrese jndr'à [[Convergenze antartiche]] e aunite a 'u continende da 'u ghiacce
* [[Isole sub-antartiche]] ca se iacchiene jndre le presse o a l'esterne d'a convergenze e aunite a 'u continende d'a banchise sule jndre mise invernale.

=== Clime ===

{{Vedi anche|Clime antartiche}}
[[File:Antarctica Map.png|thumb|Mappe de l'Antartide]]
[[File:Antarctica_6400px_from_Blue_Marble.jpg|thumb|280px|L'Antartide viste da 'u satellite]]
'Mbrà le varie classificazione proposte pè 'u [[clime antartiche]] 'a cchiù valide reste quèdde penzate da Paul C. Dalrymple jndr'ô 1966: jedde, pure lassanne perde 'fascie costiere ed 'a [[Penisole Antartiche]], scucchie le 'nderne d'u continende jndre quàtte zone, sus 'a base de precise parametre, ca mèttene 'n relaziune le temberature medie ed estreme, 'a velocità medie e 'a frequenze d'u víende, 'a mesure de le precipitaziune annuale e l'intensità d'u [[windchill]]. Dalrymple, accussì, classifeche:
* Area fredde de transizione (temberature medie annue da -25&nbsp;°C a -40&nbsp;°C)
* Area fredde catabatiche (temberature medie annue da -30&nbsp;°C a -40&nbsp;°C)
* Aree 'nderiore fredde (temberature medie annue da -40&nbsp;°C a -50&nbsp;°C)
* Nuclee cendrale fredde (temberature medie annua 'nferiore a -50&nbsp;°C)
* A Vostok jè state reggestrate 'a temberature cchiù vasce: -89,2&nbsp;°C.
S'ha da dì, pè quanne reguarde l'aspette termiche, stè 'na precise relaziune 'mbrà 'a quote, 'a latitudine e 'a distanze da 'u mare (continendalità). 'U [[Plateau Antartiche]] jè 'nu tavelate de ghiacce cu spessore ca, jndr'à parte oriendale, potène superà le 4.000 metre de quote, e jè aqquà ca se potène vedè le temberature cchiù vasce d'u munne. Le osservaziune meteorologgeche condinuative sus ô Plateau Antartiche sonde iniziate cu l'[[Anne geofiseche 'ndernaziunale]], e sonde ôsce condotte attraverse dò prengepale fonde de acquisiziune de le date: le base permanende, gestite da personale tecniche sciendifeche residende, e le Aws (Automatic Weather Stations), pruggettate d'a Wisconsin University e 'mpiandate a partì da le anne ottande.

Attualmende sonde ttrè le base permanende d'u Plateau Antartiche: [[Amundsen-Scott]] (americane), [[Vostok II]] (russe) e [[Concordie (Antartide)|Concordie]] (italo frangise). 'A prime, ca se iacchie a 'u [[Pole Sud]] sciugrafeche, seconne 'a classificazione de Dalrymple riendre jndr'à l'Aree 'nteriore fredde: 'a temberature medie annue (1957-2006) jè de -49,5&nbsp;°C. A Vostok, jndr'ô Nuclee cendrale fredde, 'a medie annue (1958-2006, cu 'nderruzione) se iacchie 'nvece a -55,3&nbsp;°C.

Caratteristeche d'u clime antartiche jè 'u cosiddette [[Kernlose winter]], 'nu raffreddamende assaje granne ca se realizze cu 'a scombarse d'u sule sotte l'orizzonde e remane cchiù o mene costande pè totte l'arche d'u semestre: 'na dinameche ca non ge tène riscondre jndr'ô emisfere boreale, tranne forse jndre alcune de le aree cchiù 'nderne d'a [[Groenlandie]]. Pè quiste motive 'u classeche scucchiámende staggionale, pure ce mandenute pè omogeneità de combronde, jndr'à realtà tène picche senze: jndr'à  l'Aree 'nderiore fredde e jndr'ô Nuclee cendrale fredde, ca combrendone cirche 'a metà d'a superficie continendale, se pòte parlà de 'nu bimestre estive (decèmbre e scennare), precedute e seguite da dò staggione de transizione (seconne metà de ottommre e novemmre, febbrare e prime metà de màrze), le restande sette mise (d'a metà de màrze a metà ottommre) sonde chidde invernale.


Durande l'estate 'a temberature raramende vé a cchiù de -20&nbsp;°C. 'U mise cchiù calde (decèmbre) ad Amundsen-Scott face reggestrare 'na medie de -28,0&nbsp;°C, a Vostok de -31,9&nbsp;°C. 'U crolle termiche, ca inizie cu 'a discese d'u sule sus ô orezzonde, comborte ca già ad abbrile 'a medie de Amundsen-Scott sie de -57,3&nbsp;°C, quèdde de Vostok de -64,8&nbsp;°C, a luglie 'a medie de Amundsen-Scott jè de -60,1&nbsp;°C, ad agoste quèdde de Vostok de -68,0&nbsp;°C. Quiste face 'n mode ca, jndre qualsiase periode de l'inverne, se potène tuccà le valure estreme: 'u record ad Amundsen-Scott se iacchie a -82,8&nbsp;°C (23 sciugne 1982), a Vostok a -89,2&nbsp;°C (21 luglio 1983); quèste urteme jè 'a temberature cchiù vasce reggestrate sus 'a [[Terre]].

Otre elemende caratterizzande de l'Antartide jè 'u víende: 'n particulare, le ''corrende catabatiche'' ca, jndre n'estreme sindese, onne origgene pè vie d'a denzetà de l'arie fredde ca stè sus ô Plateau Antartiche, e ca tende a "spruscià" verse le coste. Studie iniziate fine da 'u prime Novecinde onne demostrate ca stonne vie preferenziale jndre cui se iacchiene le [[víende catabatiche]], ca potène superà le 300 km/h ('u 16 másce 2004 'a [[staziune McMurdo]] jè state squasciate d'a tembeste cchiù 'ndense de le urteme trende anne, cu raffeche fine a 188,4 mph). Proprie reguarde a le víende ca scutuláne le mare antartiche 'u ''Sailing Direction for Antarctica'' d'a Marine de le State Aunìte specifeche ca «onne spesse 'a 'ndenzetà de 'nu uragane, cu raffeche ca arrivane a vote ad 'a velocità de 150-200 miglie a l'ore. Non ge se canoscene da otre parte víende de tale viulenze, sule forse jndre le ciclune tropicale».


Pè quanne reguarde le precipitaziune, 'a scarse umidità sus ô continende le rende quase assende. Assaje notevole jè 'a differenze 'mbrà le isole antartiche e 'u plateau. Reguarde le prime se pòte purtà cumme esembie 'u date d'a [[Staziune Bellingshausen]] (base russe sus a l'[[Isole de re George]]) jndre cui, jndr'ô periode 1969-2005, se vè da 'nu minime annuale de 471,8 mm (2003) a 'nu massime de 991,6 mm (1998), a Vostok, 'nvece, se passe da 'nu massime de 66,4 mm (1958), a 'nu minime de 0,2 mm (1982 e 1995).


'A 'mbortanze d'u monitoragge climateche jè giustificate pure da le conseguenze ca avrebbe 'nu scucchiámende de le ghiacce antartiche sus ô levelle d'u mare planetarie; inoltre s'ha da conziderà ca 'a relaziune 'mbrà ghiacce e mare jè 'nterlacciate e ca le dò elemende se 'nfluenzane reciprocamende.<ref>"Cangiaminde glaciale e climateche jndr'ô Antartide", de Carle Baroni e Gesèppe Orombelli, pubbl. sus "Le Scienze", num.324, ago.1995, pag.22-31 </ref> 'N generale s'ha da dì ca jndr'à reggione antartiche stonne granne differenze 'mbrà le varie zone: pè esembie le parte cchiù a nord (cumme 'a [[penisole antartiche]]) sonde le zone addò 'n generale se realizze 'u passagge d'u ghiacce a l’oceane mendre le parte cchiù 'nderne sonde quèdde addò s'ha 'nu accumule e 'nspessimende de le ghiacce.

== Flore ==

Le condiziune climateche ed 'a povertà d'u [[suole]] sonde fatture limitande pè 'u sviluppe d'a vegetazzione ca resulte costituite quase esclusivamende da [[Bryopsida|musche]], [[Marchantiophyta|epatiche]] e [[lichene]].

Le uneche piande [[angiosperme]] ca potènr cresce jndr'ô Antartide sonde 'a ''[[Deschampsia antarctica]]'' e 'u ''[[Colobanthus quietensis]]''; quèste piande formane ciuffe erbose 'mbrà le rocce presse 'u litorale sus 'a coste occidendale d'a [[penisole Antartiche]].<ref>{{cite web|url=http://www.aad.gov.au/default.asp?casid=1544|title=Antarctic Wildlife - Plants|publisher=Australian Government Antarctic Division|accessdate=06-12-2009}}</ref>

== Faune ==

'A fascie de mare ca succhie le acque antartiche da quèdde de le otre oceane jè chiamate convergenze antartiche; jè larghe da le 40 a le 80 km, e se iacchie a cirche 1600 km d'a coste e jndre jedde 'a temberature scenne assaje.
'A convergenze antartiche costituisce 'na barriere biologgeche 'nsormondabbele pè le organisme marine de piccele dimensione e a le 'nderne d'a quale se iacchie 'nu ecosisteme d'u totte particulare.
[[File:Krill666.jpg|thumb|right|''Krill'' antartiche (''[[Euphausia superba]]'').]]
Le mare sonde assaje ricche de [[zooplancton]] e de [[krill]] antartiche (l'''[[Euphausia superba]]'' ne jè 'u combonende prengepale). 'U krill, a soje vote alimendate da picche specie de [[alghe]] ca formane 'u [[fitoplancton]], rappresende l'alimende base d'a catene alimendare pè le animale terrestre e marine, nutre 'nfatte le pìsce, [[balene]], [[foche]] e lione marine, le [[pinguine]] e le numerose acidde marine.
[[File:Emperor penguin.jpg|thumb|150px|left|[[Aptenodytes forsteri|Pinguine 'mberatore]].]]
Sus 'a banchise vivene e se reproducone dò specie de pinguine: 'u [[Aptenodytes forsteri|pinguine 'mberatore]] e 'u [[Pygoscelis adeliae|pinguine de Adelia]]. N'otra trendine de specie de acidde (appartenende a le famigghie de le procellariforme e caradriforme) se reproducone jndr'ô continende antartiche, 'mbrà quèste ce sonde l'[[Diomedea epomophora|albatre reale]], 'u [[Pagodroma nivea|petrelle de le neve]], 'u [[Fulmarus glacialoides|fulmare antartiche]], le urteme dò nidificane jndre parte prive de neve, chiamate ''[[nunatak]]'', de le mondagne de le 'nderne, spannendose jndr'ô endroterre fine a 100 km da le coste.

'Mbrà le [[Pinnipedia|foche]] sonde diffuse le [[Leptonychotes weddellii|foche de Weddell]], le [[Lobodon carcinophagus|foche carnivore]] e 'a temibbele [[Hydrurga leptonyx|foche leoparde]]. Jndre mise estive cchiù de 100 miglione de acidde migratorie nidificane e se reproducone sus 'a banchise e jndre isole cchiù vicne a 'u continende.

Paragonate cu 'a ricchezze de faune jndr'ô oceane e sus 'a banchise le 'nderne d'u continende appare, pure jndre picche aree deglaciate dette oase, deserte e desulate. Le uneche forme de vite ca se iacchene sonde [[batterio|battere]], microorganisme e alcune 'nvertebrate.

=== Otre specie ===

* ''[[Laternula elliptica]]'' (mollusche bivalve)
* ''[[Adamussium colbecki]]'' (mollusche bivalve)
* ''[[Parborlasia corrugatus]]'' (verme de mare)
* ''[[Odontaster validus]]'' (stelle marine)
* ''[[Sterechinus neumayeri]]'' (ricce de mare)
* ''[[Trematomus bernacchii]]'' (pìsce)

== Revendicaziune territoriale ==

{{main|revendicaziune antartiche}}
[[File:Antarctica.jpg|300px|right|Mappe d'a reggione antartiche]]
* [[Argendine]]: ([[Antártida Argentina]]), da 25°W a 74°W; pè sovrapporse a le revendicaziune cilene e bretànneche; revendecate jndr'ô [[1943]].
* [[Australie]]: da 160°E a 142°E e da 136°E a 45°E; revendecate jndr'ô [[1933]].
* [[Brasile]]: da 28°W a 53°W; pè sovrapporse a le revendicaziune argendine e bretànneche; revendecate jndr'ô [[1986]] sulamende cumme ''zone de 'nderesse''.
* [[Cile]]: ([[Territorie antartiche cilene|Territorio Chileno Antártico]]) da 53°W a 90°W; pè sovrapporse a le revendicaziune argendine e bretànneche; revendecate jndr'ô [[1940]].
* [[Frange]]: ([[Terre Adelia]]) da 142°E a 136°E; revendecate jndr'ô [[1924]].
* [[Nuève Zelande]]: ([[Dependenze de Ross]]) da 150°W a 160°E; revendecate jndr'ô [[1923]].
* [[Norveggie]]: ([[Terre d'a reggine Maud]]) da 45°E a 20°W e l'[[Isole Pitre I]]; revendecate jndr'ô [[1938]].
* [[Regne Aunìte]]: ([[British Antarctic Territory]]) da 20°W a 80°W; pè sovrapporse a le revendicaziune argendine e cilene; revendecate jndr'ô [[1908]].

'U [[Trattate Antartiche]] mandéne bloccate quèste revendicaziune e 'a maggioranze de le otre naziune non ge le recanoscene. Non ge sonde state fatte revendicaziune jndr'ô stuezze 'mbrà 90 grade est e 150 grade ovest.

Stonne pure bandiere de le territorie de l'Antartide e proposte pè bandiere uneche: vede [[Bandiere antartiche]].

=== Paise cu otre revendicaziune ===

Stù gruppe de paise, ca partecipane jndre qualità de membre, a 'u Trattate Antartiche, onne mostrate revendicaziune territoriale jndre le combronde d'u continende, me pè le stesse disposizione d'u Trattate le lòre richieste restene 'n sospenzione, fine a quanne 'u trattate reste valide. 

* {{BRA}}
* {{ESP}} 
* {{PER}} 
* {{RSA}}

Pure State Aunìte e Russie onne avanzate revendicaziune territoriale, me l'onne a tenè 'n sospenzione fine a quanne 'u trattate reste valide o otre paise non ge penzeranne a dà seguite a le lòre revendicaziune.<ref>[http://library.jid.org/en/mono38/nieto.htm La Antartica]</ref> <ref>http://www.afese.com/img/revistas/revista40/laantartida.pdf</ref>

== Populazzione ==

[[File:Camp-Academia.jpg|thumb|280px|right| Cambe Accademie, Ghiacciaie Huron]]
L'Antartide non ge tène 'na populazzione 'n senze stritte, jndre oltre 80 base sciendifeche stonne però cirche 4.000 crestiáne jndre mise estive ca sendene a cirche 1.000 durande le mise invernale.

Jndr'ô luglie d'u 2005 (jndr'ô mmienze de l'inverne) stavane jndr'à base cchiù granne, quèdde de [[Staziune McMurdo|McMurdo]], 79 femme e 162 omme.

'U prime essere umane nate jndre quiste continende jè l'argendine [[Emilio Palma]], nate jndr'ô 1978 jndr'à colonie argendine de [[Base Esperanza|Esperanza]], jndr'ô 1986/87 sonde nate dò uagnune jndr'à ''Villa Las Estrellas'', jndr'à staziune cilene Marsh, ôsce chiamate Frei.

=== Base sciendifeche ===

{{Vedi anche|Base sciendifeche jndr'ô Antartide}}
[[File:Souvenir-Sheet.jpg|thumb|280px|right| Filatelie antartiche]]
L'Antartide non ge tène 'na populazzione stabbele me assaje guverne tènene staziune de recerche permanende sus ô continende; le prengepale sonde:

* [[Base Elisabeth]], ([[Belge]])
* [[Base navale capitane Arturo Prat|Prat]], ([[Cile]]), [[Isole Greenwich]], [[Shetland Australe]]
* [[Base O'Higgins|O'Higgins]], ([[Cile]]), Coste Nord d'a [[Penisole Antartiche]]
* [[Base presidende Eduardo Frei Montalva|Frei]], ([[Cile]]), [[Isole de re George|Isole Re Giorge]], [[Shetland Australe]], tène 'na 'mbortande piste de atterragge.
* [[Base Esperanza|Esperanza]], colonie [[argendine]] scuole n.38, Radio Arcangel.
* [[Base Orcadas|Orcadas]], [[1904]] pè 40 anne l'uneche staziune d'u continende ([[Argendine]])
* [[Base Marambio|Marambio]] ([[Argendine]])
* [[Base antartiche Belgrano II|Belgrano II]] ([[Argendine]])
* [[Base Jubany|Jubany]] ([[Argendine]])
* [[Base San Martín|San Martín]] ([[Argendine]])
* [[Base Primavere|Primavere]] ([[Argendine]])
* [[Base Sobral|Sobral]] ([[Argendine]])
* [[Amundsen-Scott]] South Pole Station, [[Pole Sud]] ([[State Aunìte d'Americhe]])[[File:Ohridski-Livingston.jpg|thumb|280px|right| Base sciendifeche]]
* [[Casey Station|Casey]], [[Vincennes Bay]] ([[Australie]])
* [[Davis station]] [[Terre d'a prengepesse Elizabeth|Terre d'a prengepesse Elisabette]] ([[Australie]])
* [[Dumont d'Urville]], [[Terre Adelia]] ([[Frange]])
* [[Halley]] (75S, 26W) [[Regne Aunìte]]
* [[Staziune McMurdo]], [[Ross Island]] ([[State Aunìte d'Americhe]])
* [[Isole Macquarie]], ([[Australia]])
* [[Mirny]], ([[Russie]])
* [[Stazione Mawson]], [[Terre de Mac Robertson]] ([[Australie]])
* [[Scott Base]], [[Isole de Ross]] ([[Nuève Zelande]])
* [[Syowa]], [[East Ongul Island]] ([[Giappone]]) 
* [[Rothera]] (67S, 68W) [[Regne Aunìte]]
* [[Staziune Màrie Zucchelli]] MZS (sostegne logisteche durande 'u periode invernale) (74S, 164E) ([[Itaglie]])
* [[Concordie (Antartide)|Concordie]] - ([[Itaglie]], [[Frange]])
* South African National Antarctic Expeditions, [[Terre d'a reggine Maud]] ([[Sudafriche|Repubbleche Sudafricane]])
* [[Base San Clemente de Ocrida|San Clemente de Ocrida]], [[Isole Livingston]], [[Shetland Australe]] ([[Bulgarie]])
* [[Vostok II]], [[Plateau Antartiche]] ([[Russie]])
[[File:Austral-Ice.jpg|thumb|280px|right| Ghiacce australe]]

== Comunecazziúne ==

'U prefisse 'ndernaziunale de l'Antartide jè +672 e 'u [[Dominie de prime levelle|TLD]] Internet jè [[.aq]].
L'Antartide tène 'nu servizie de telefonie cellulare, cu 'na uneche andenne ca ause 'a tecnologgije [[AMPS]] jndr'à l'argendine [[Base Marambio]] e 'na [[GSM]] Entel Chile sus a l'[[Isole de re Giorgie]]. Le comunecazziúne sonde jndre ogne otre case limitate a le connessione vie satellite.

== Resorse ==

L'Antartide jè fornite de 'nu granne numere de resorse minerarie. Le resorse petrolifere cundate ammondane a cirche 40 migliarde de barile. Jndr'ô Antartide ce sonde le cchiù granne giacimende de carbone e ferre cu granne quantità de nichel, manganese e uranie.

== Note ==
<references />

== Vôsce cullegate ==
* [[Artide]]
* [[Musee de l'Artiche e de l'Antartiche de San Pietroburghe]]
* [[Musee Naziunale de l'Antartide "Felice Ippolito"]]
* [[Pole Sud]]
* [[Base sciendifeche jndr'ô Antartide]]
* [[Storie de l'Antartide]]
* [[Trasporte jndr'ô Antartide]]
* [[Cime Genova]]
* [[Ghiacciaie continendale]]

== Otre pruggette ==
{{interprogetto|commons=Category:Antarctica|wikt|s=Trattato sull'Antartide - Washington, 1 dicembre 1959|n=Portale:Antartide}}

== Cullegaminde fore Uicchpèdie ==
* {{Dmoz|World/Italiano/Regionale/Regioni_Polari/Antartide/}}

* [http://www.amalficoastcharter.com/noleggio-barche/?p=382/ Spediziune Tagliàne jndr'ô Antartide]
* [http://www.polarnet.cnr.it/ Conziglie Naziunale de le Recerche - Seziune Polarnet]
* [http://www.peschieramarco.com/world/antartide.htm Immagine d'u continende]

* {{en}} [http://www.antarctica.ac.uk/ The British Antarctic Survey]
* {{en}} [http://www.ats.org.ar Antarctic Treaty Secretariat]
* {{en}} [http://www.mfa.government.bg/uploads/imgs/Livingston/livingston.jpg L.L. Ivanov et al, Mappa topografica delle isole di Livingston e di Greenwich]
* {{en}} [http://apc.mfa.government.bg/ Commissiune bulgare pè le nome sciugrafeche antartiche]
* {{en}} [https://www.cia.gov/library/publications/the-world-factbook/geos/ay.html CIA Factbook]

{{Reggione polare}}
{{Continende d'a Terre}}

[[Category:Continende]]
[[Category:Pàggene ca avessera stà in Uicchipèdie]]

{{Link FA|fr}}

[[ace:Antartika]]
[[af:Antarktika]]
[[an:Antarctida]]
[[ang:Antarctica]]
[[ar:أنتاركتيكا]]
[[arc:ܐܢܛܐܪܩܛܝܩܐ]]
[[arz:انتاركتيكا]]
[[as:এন্টাৰ্কটিকা]]
[[ast:Antártida]]
[[az:Antarktida]]
[[ba:Антарктика]]
[[bat-smg:Antarktėda]]
[[bcl:Antartika]]
[[be:Антарктыда]]
[[be-x-old:Антарктыда]]
[[bg:Антарктида]]
[[bn:অ্যান্টার্কটিকা]]
[[bo:ལྷོ་མཐའི་གླིང་།]]
[[bpy:এন্টার্কটিকা]]
[[br:Antarktika]]
[[bs:Antarktik]]
[[ca:Antàrtida]]
[[ckb:ئانتارکتیکا]]
[[crh:Antarktida]]
[[cs:Antarktida]]
[[cu:Антарктїка]]
[[cv:Антарктида]]
[[cy:Yr Antarctig]]
[[da:Antarktis]]
[[de:Antarktis]]
[[dsb:Antarktis]]
[[dz:ཨེན་ཊཱག་ཊི་ཀ་]]
[[el:Ανταρκτική]]
[[en:Antarctica]]
[[eo:Antarkto]]
[[es:Antártida]]
[[et:Antarktis]]
[[eu:Antartika]]
[[ext:Antáltia]]
[[fa:جنوبگان]]
[[fi:Etelämanner]]
[[fiu-vro:Antarktiga]]
[[fo:Antarktis]]
[[fr:Antarctique]]
[[frp:Antartica]]
[[frr:Antarktikaa]]
[[fur:Antartic]]
[[fy:Antarktika]]
[[ga:Antartaice]]
[[gan:南極洲]]
[[gd:Antargtaga]]
[[gl:Antártida]]
[[glk:نسا توک]]
[[gn:Antártida]]
[[gu:ઍન્ટાર્કટિકા]]
[[hak:Nàm-khi̍t-chû]]
[[haw:‘Ane‘ālika]]
[[he:אנטארקטיקה]]
[[hi:अंटार्कटिका]]
[[hif:Antarctica]]
[[hr:Antarktika]]
[[hsb:Antarktis]]
[[ht:Antatik (kontinan)]]
[[hu:Antarktisz]]
[[hy:Անտարկտիդա]]
[[ia:Antarctica]]
[[id:Antarktika]]
[[ie:Antarctic]]
[[ig:Antarctica]]
[[io:Antarktika]]
[[is:Suðurskautslandið]]
[[it:Antartide]]
[[ja:南極大陸]]
[[jbo:ziptu'a]]
[[jv:Antartika]]
[[ka:ანტარქტიდა]]
[[kaa:Antarktika]]
[[kk:Антарктида]]
[[kl:Qalasersuaq Kujalleq]]
[[kn:ಅಂಟಾರ್ಕ್ಟಿಕ]]
[[ko:남극]]
[[krc:Антарктида]]
[[ksh:Süüdpool]]
[[ku:Antarktîka]]
[[kw:Antarktika]]
[[ky:Антарктида]]
[[la:Antarctica]]
[[li:Antarctica]]
[[lij:Antartigo]]
[[lmo:Antartich]]
[[lt:Antarktida]]
[[lv:Antarktīda]]
[[mg:Antartika]]
[[mhr:Антарктида]]
[[mk:Антарктик]]
[[ml:അന്റാർട്ടിക്ക]]
[[mn:Антарктид]]
[[mr:अंटार्क्टिका]]
[[ms:Antartika]]
[[mwl:Antártica]]
[[nds:Antarktis]]
[[ne:अन्टार्कटिका]]
[[nl:Antarctica]]
[[nn:Antarktis]]
[[no:Antarktika]]
[[nov:Antarktika]]
[[nv:Shádiʼááhjí kéyah yistinígíí]]
[[oc:Antartida]]
[[os:Антарктидæ]]
[[pa:ਐਂਟਾਰਕਟਿਕਾ]]
[[pcd:Intarktike]]
[[pih:Antartica]]
[[pl:Antarktyda]]
[[pms:Antàrtide]]
[[pnb:انٹارکٹکا]]
[[pnt:Ανταρκτικήν]]
[[pt:Antártica]]
[[qu:Antartika]]
[[ro:Antarctida]]
[[roa-rup:Antarctica]]
[[ru:Антарктида]]
[[sah:Антарктика]]
[[scn:Antàrtidi]]
[[sco:Antarcticae]]
[[se:Antárktis]]
[[sh:Antarktik]]
[[simple:Antarctica]]
[[sk:Antarktída]]
[[sl:Antarktika]]
[[sm:Anetatika]]
[[so:Antiarktis]]
[[sq:Antarktiku]]
[[sr:Антарктик]]
[[stq:Antarktikoa]]
[[su:Antartika]]
[[sv:Antarktis]]
[[sw:Bara la Antaktiki]]
[[szl:Antarktyda]]
[[ta:அண்டார்க்டிக்கா]]
[[te:అంటార్కిటికా]]
[[tg:Антарктида]]
[[th:ทวีปแอนตาร์กติกา]]
[[tk:Antarktika]]
[[tl:Antartiko]]
[[to:ʻAnetātika]]
[[tr:Antarktika]]
[[tt:Антарктида]]
[[uk:Антарктида]]
[[ur:انٹارکٹیکا]]
[[uz:Antarktida]]
[[vec:Antartide]]
[[vi:Châu Nam Cực]]
[[wa:Antartike]]
[[war:Antartika]]
[[wo:Goxub Dottub Bëj-saalum]]
[[xal:Антарктик]]
[[yi:אנטארקטיקע]]
[[yo:Antarctica]]
[[za:Namzgigcouh]]
[[zea:Antartica]]
[[zh:南极洲]]
[[zh-classical:南極洲]]
[[zh-min-nan:Lâm-ke̍k Tāi-lio̍k]]
[[zh-yue:南極洲]]
