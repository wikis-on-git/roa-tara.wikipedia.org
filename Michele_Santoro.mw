{{Bio
|Nome = Michele
|Cognome = Santoro
|Sesso = M
|LuogoNascita = Salerno
|GiornoMeseNascita = 2 luglie
|AnnoNascita = 1951
|LuogoMorte =
|GiornoMeseMorte =
|AnnoMorte =
|Immagine= Michele Santoro.jpg
|Didascalia=Michele Santoro
|Epoca = 2000
|PreAttività =ète 'n ex
|Attività = politeche
|Attività2 = sciurnaliste
|Attività3 = conduttore televisive
|Nazionalità = tagliàne
}}

== Biografije ==
Lauriate cu lode in [[filosofie]] a l'[[Università de Salerno]], addò avìe pe relatore [[Biagge De Giovanni]], docende de [[filosofie morale]],<ref name=italiaoggi>Giulio Genoino, [http://www.italiaoggi.it/giornali/dettaglio_giornali.asp?preview=false&accessMode=FA&id=1624471&codiciTestate=1 Santoro fu cacciato anche dal Pci], ''Italia Oggi'', 6 ottobre 2009.</ref> ha accumenzate 'a militanza politeca soje jndr'à 'u gruppe [[maoiste]] [[Unione Comunisti Italiani (marxsiste-leniniste)|Unione Comunisti Italiani]]<ref>Stefano Ferrante, La Cina non era vicina, Sperling & Kupfer, 2008 [http://ricerca.repubblica.it/repubblica/archivio/repubblica/2008/11/04/amarcord-servire-il-popolo.html (recenzione sus a Repubblica.it)]</ref> e, condemboraneamende, 'a carriera sciurnalisteca soje sus a 'u quotidiane ''[[Servire il popolo]]'', edite da 'a stesse organizzazione. 

Cchiù nnande passò a 'u quindicinale d'u [[Partito Comunista Italiano|PCI]] campano ''[[Voce della Campania|La Voce della Campania]]'', d'u quale avere divenute direttore da marze [[1979]] pe nove mise, quanne avenìe allundanate pe le posiziune sue eterodosse rispette a 'a linèe ufficiale d'u partito.<ref name=italiaoggi/>

Collabborò allore cu ''[[L'Unità]]'', ''[[Il Mattino]]'' e ''[[Epoca, riviste|Epoca]]''. Apprime de essere assunde in [[RAI Radiotelevisione Italiana|RAI]] jndr'à 'u [[1982]], ha fatiate pa radio cumme conduttore de rubbriche e autore de sceneggiate radiofonece (''Via le odiate macchine'', [[Rai Radio Uno|Radio Uno]]).

Jndr'à 'u [[1998]] vionge 'u [[Premio Cimitile]] cu l'opere "Michele chi?" (Edizioni Baldini & Castoldi);

=== 'A carriera televisive ===
Jndr'à televisione, apprisse 'na esperienze piccenne a l'estere cu 'u [[TG3]], ha realizzate speciale e settimanale:
*''[[Tresette, programme televisive|Tresette]]'', 
*''[[Oggi dove]]'', 
*''[[Specialmente sul Tre]]'', 
*''[[Tg terza]]''. 

Ha state autore e conduttore de varie programme:
*''[[Samarcanda, programme televisive|Samarcanda]]'', 
*''[[Il Rosso e il Nero]]'', 
*''[[Temporeale]]''.

Jndr'à 'u [[1991]] ha pubblecate 'u libbre ''[[Oltre Samarcanda]]'' (Ed. Sperling & Kupfer) e jndr'à 'u [[1996]] ''[[Michele chi?]]'' (Ed. Baldini e Castoldi). 

Jndr'à 'u stesse anne ha lassate 'a RAI pe passà a [[Mediaset]] cumme direttore d'a testate ''[[Moby Dick, programme televisive|Moby Dick]]'' e pò Moby's sus a [[Italia 1]].

Jndr'à 'u [[1999]] ha turnate jndr'à RAI cu 'u programme ''[[Circus, programme televisive|Circus]]'' sus a [[Rai Uno]]. 
Jndr'à 'u [[2000]] face nascere ''[[Sciuscià, programme televisive|Sciuscià]]''. 
Da l'autunne d'u stesse anne jè autore e conduttore de ''[[Il Raggio Verde]]'' sus a [[Rai Due]]. 

Apprisse l'[[11 settemmre]] [[2001]] propone, sembre sus a Rai Due, 'u speciale ''[[Siamo tutti americani?]]'' seguite da 'a serie ''[[Emergenza Guerra]]''.

=== 'U "case Satyricon" e le polemiche d'u cendredestre sus a Santoro ===
Jndr'à 'u [[2001]], l'[[inderviste a Marche Travaglio a Satyricon]] - addò 'u sciurnaliste parlò de fatte legate a 'a nascite de [[Fininvest]], da le rapporte d'a famigghie Berlusconi cu 'u boss mafiuse [[Vittorie Mangano]] e de une de le urteme inderviste de [[Paolo Borsellino]] - facìe 'nzeppà 'nu sbuenne de reaziune da vanne de le politece d'a destre e Santoro dedicò a l'episodie 'na pundate d'a trasmissiona soje "Il raggio verde".

L'[[Authority]], comannate da 'u presidende [[Enzo Cheli]] nominate da 'u Presidende d'u Conziglie [[Giuliano Amato]], recevìe 'n'esposte de [[Forza Italia]] (le quale esponende erane proprie 'ngazzate assaije da 'u mode cu 'u quale veicolave 'a vicende Mangano-[[Marcello Dell'Utri|Dell'Utri]] in trasmissiune RAI, cumme chidde de Santoro) condre 'a pundate de ''Il raggio verde'' dedicate a 'a mafie e a 'u case Satyricon, accusate de vioplà 'a ''par condicio'' e de favorì l'Ulivo.
L'Authority però ribbadisce ca «''Il raggio verde'' non è un programma di comunicazione politica o una tribuna elettorale, ma una trasmissione di informazione e approfondimento che deve seguire l'attualità, le notizie», ribadenne pure ca, essenne 'u reggime de ''par condicio'' non angore effettivamende accumenzate, non g'è possibbele procedere in nisciune mode. Pò, seconde 'u cendredestre, 'a pundate igriminate non g'a permesse a le esponende de cendredestre de indervenì, invece, de fatte, avere state 'u cendredestre stesse a no scè a 'u dibattite in RAI (pe proteste condre 'u caso Satyricon), imbedenne a le proprie esponende de parteciparve (a 'a pundate ingriminate le raggione d'a coalizione de cendredestre avenèrene sostenute da 'u sciurnaliste [Paolo Guzzanti]] de [[Il Giornale]]).

Cchiù vote jndr'à 'u 2001, 'a trasmissione ''Il ragio verde'', sembre accusate da 'u cendredestre de "faziosità" a favore d'u cendresinistre, dedicave assaije spazie a 'u schieramende de cendredestre, soprattutte apprisse ca 'u case Satyricon vedìe scuppià furiuse 'ngazzaminde da vanne d'u cendredestre, pe 'nu preseunde "tendative de comblotte politeche". In particolare, Santoro avìe l'ordene da l'Authority de presendà 'na pundate "riparatorie" a favore de Marcello Dell'Utri (pe conzendirle 'u deritte de repliche), condre quedde sus a 'u case Satyricon, condestate pu spazie dedicate in gran parte a 'u case Mangano-Dell'Utri; jndr'à quedda pundate riparatorie, 'u cendredestre, pe vôsce de Dell'Utri, puteve esprimere 'u proprie dissenze pu libbre "''[[L'odore dei soldi]]''" (scritte da [[Marche Travaglio]] e [[Elio Veltri]]), ca duranne 'a presendazione a 'a trasmissione de [[Daniele Luttazzi]] [[Satyricon, programme televisive|Satyricon]] facìe scuppià 'na polemeche sus 'a presunde comblecetà in mafie d'a famigghie Berlusconi. Comungue, 'a pundate condestate da Forza Italia (cumme cundate da 'u stesse Marche Travaglio jndr'à 'u libbre "''Regime''") avère trasmesse 'a reggistrazione ufficiale d'a semiscanusciute inderviste jndr'à 'u 1992 d'u giudice [[Paolo Borsellino]] a le reporter frangise [[Jean Pierre Moscardo]] e [[Fabrizio Calvi]], addò se parlave de le legame de Berlusconi e de Dell'Utri cu [[Cosa Nostra]], tramite personalità de mafie cumme Vittorio Mangano o [[Stefano Bontate]].

Pò, jndr'à stessa pundate, [[Silvio Berlusconi]] indervenìe telefonicamende (scavalcanne pure le indenziune de diserzione d'u programme manifestate da vanne d'u cendredestre), accusanne 'u programme de essere "'nu processe in dirette" e sostenenne pure 'a necessità de condinuà a disertà le programme RAI pe avè cchiù garanzie de indegrità; pe ste mutive, eppure pe l'atteggiamende sus a 'u teme d'u case Satyricon avenìe duramende criticate, sus a [[Telemontecarlo]], da 'u sciurnaliste libberale [[Indro Montanelli]] (duranne 'n'inderviste), ca accusò Berlusconi e [[Gianfranghe Fini|Fini]] (colpevole de avere annungiate future epuraziune jndr'à RAI da vanne d'a CdL) de "fascisme squadriste" e de "grave intolleranze e senzibbiletà verse 'a satire [riferennese a 'a condestate pundate de Satyricon de Daniele Luttazzi, ''NdA'']".

Pò, jndr'à 'na successiva pundate de ''Il raggio verde'', Santoro mannò in onde 'a suddette videoinderviste de Telemontecarlo a Montanelli, provocanne le reaziune de [[Vittorio Feltri]], presende in studie, ca accusò Montanelli de incoerenze; Marche Travaglio, ca pure jidde stave in studie, respunnìe a Feltri, parlanne de "golpe" de Berlusconi a 'a redazione de ''Il Giornale'', ca luò jndr'à 'nu mode brutte proprie 'a dirigenze d'u quotidiane sue a Montanelli; cchiù nnande, Indro Montanelli telefonò direttamende jndr'à 'u studie ringrazzianne Travaglio, spieganne le vicende sue cu Berlusconi sus a 'u teme d'u quotidiano ''Il Giornale'', congludenne cu 'nu breve dialoghe cu Feltri sus a questione d'a preseunde "incoerenze" attribbuite da Feltri a 'u stesse Montanelli.

'U [[25 abbrile]] 2001, Forza Italia presendò a l'Authority 'u seconde esposte condre a ''Il raggio verde'', pa pundate cu Dell'Utri; l'esposte avenìe, sta vote, accolte da l'Authority ma avenìe pò assaije condestate da 'a RAI: 'u cape de l'uffice legale Rubens Esposito, condestò duramende l'esposte pa presunde "inapplicabbeletà", 'a manganze de dettaglie su cumme avera avvenute 'a violazione e 'a manganze de possibbeletà de difese e condraddittorie, da vanne de Santoro, a 'u qyale Esposito avere ribbadite «l'incomprimibile esercizio del suo diritto di opinione e di critica del tutto compatibile e coerente con il suo ruolo di conduttore di una trasmissione puramente informativa, e non a tematiche politiche». Cchiù nnande, Forza Italia presendò otre e doje esposte a l'Authority pe cercà 'a chiusure d'u programme, ma pure sta vote avenèrene respinde e avenìe dichiarate ca 'u verdette finale de l'Authority avera essere rinviate apprisse le [[eleziune politeche]] d'u [[13 masce]] 2001, addò Silvio Berlusconi e 'a coaliziona soje vingerene ('na vittorie ca jndr'à le sondagge avenìe viste apprime cumme quase certe, pò non ge se sapeve ce vingeve apprisse 'u svolgimende d'u programme Satyricon).

'U 20 masce 2001, 'u neoelette Presidende d'u Consiglie Berlusconi presendò 'u quinde esposte a l'Authority, ca venìe 'n'otra vote accolte e ca (pa prima vote) condannò definitivamende 'a RAI a 'na multe de 40 miliune de lire pe no avè date sufficiende prevalenze a Dell'Utri jndr'à pundate reparatorie. Ma avveramende jè date pe certe ca jndr'à quedda pundate, ca vedìe condrapposte [[Marcello Dell'Utri]] e [[Andonie Di Pietro]], 'u prime parlò cchiù d'u doppie d'u seconde (66 minute pe Dell'Utri e 30 minute pe Di Pietro). Pò, l'Authority, jndr'à sentenza soje, non ge citò nisciuna fonde o elemende d'a pundate ingriminate ca putesse essere a prove d'a sendenze. Pe chiste e otre mutive, 'u Presidende d'a RAI [[Roberto Zaccaria]], rifiute 'a condanne, difennenne l'equilibrie d'u programme ''Il raggio verde'' e facene ricorse a 'u [[Tribbunale Amministrative Reggionale|TAR]] d'u [[Lazie]], ma l'Authority le respunnìe purtanne 'a multe da 40 miliune a 200 miliune de lire.

=== L'''editte bulgaro'', l'allontanamende da 'a RAI e 'a reintegrazione ===
Jndr'à 'u novemmre 2001 accumenze ''Sciuscià Edizione Straordinaria''. 'U [[18 abbrile]] [[2002]], duranne 'na conferenza stambe a [[Sofia]], in [[Bulgarie]], Santoro, 'u sciurnaliste [[Enzo Biagi]] e 'u comiche [[Daniele Luttazzi]] avènene duramende attaccate da 'u Presidende d'u Consiglie Berlusconi, 'u quale l'avère definite cumme individue ca onne fatte "'n'ause crimimose d'a telavisione pubbleche" (episodie note cumme [[Editte bulgaro|Diktat Bulgaro]]). Santoro repliche a stu atte censorie de Berlusconi, definenne 'u premier cumme "'nu vigliacche, ca abbuse de le putere sue pe attaccà crestiàne cchiù debbole de jidde, a le quale non ge congede 'u deritte de difese". 'U [[31 masce]] vèje in onde l'urtema pundate de ''Sciuscià'': 'u CdA RAI, a maggioranze de [[cendredestre]], scangelle 'u programme, pe "mutive de tutele aziendale"; avènene licenziate e allondanate da 'a RAI pure Biagi (rapporte cessate pe scadenze d'u condratte e none rinnovate) e Luttazzi.<ref>[http://www.corriere.it/Primo_Piano/Politica/2002/04_Aprile/18/rai.shtml], Diktat Bulgaro, fonde "''Il Corriere della Sera''"</ref>

L'Authority, apprisse 'u seste esposte de Forza Italia, richiame a 'a RAI pure 'u programme ''Sciuscià Edizione Straordinaria''. Cchiù nnande apprisse a ste fatte e a 'u conseguende allondanamende da l'aziende, Michele Santoro ha fatte cause a 'a RAI pu licenziamende senze giusta cause jndr'à 'na querele ca s'a congluse jndr'à 'u 2005 cu 'na sentenze d'u [[Maggistrature d'a fatije|Giudice d'a Fatije]] d'u Tribbunale de [[Rome]] ca dè raggione a Santoro e allore condanne 'a RAI a 'nu risarcimende danne ca arrive a 1 milione e 400 mila € e ordene 'a reintegrazione d'u sciurnaliste jndr'à le funziune in RAI pe programme de prima serate.<ref>[http://www.corriere.it/Primo_Piano/Cronache/2005/01_Gennaio/26/santoro.shtml], Condanna della RAI per licenziamento Santoro, fonde "''Il Corriere della Sera''"</ref> Cchiù nnande Santoro ha turnate cu 'nu programme RAI in prime serate, ma sulamende jndr'à 'u settemmre d'u [[2006]], apprisse l'insediamende d'u [[Guverne Prodi II|seconde guverne de Romano Prodi]].

=== L'esperienza politeche ===
Da stu mumende trasforme quedde ca retène 'na personale "battagghie pa libbertà de 'mbormazione" jndr'à 'n'imbegne politeche: aderisce a 'u programme de [[Romano Prodi]] e se candidesce cumme [[Parlamende Europèe|parlamendare europèe]] jndr'à 'u 2004 pa liste de [[Uniti nell'Ulivo]]: avène elette eurodeputate. Candidate jndr'à le circoscriziune nord-ovest e sud e elette jndr'à tutte e doje, Santoro recevìe in totale cchiù o mene 730.000 preferenze ('u cchiù ierte numere de preferenze 'mbrà le none capeliste). Aderisce a 'u gruppe parlamendare d'u [[Partito del Socialismo Europeo]] inzieme a 'a colleghe [[Lilli Gruber]], candidate jndr'à stessa liste.

A 'u [[Parlamende Europèe]] ha state membre d'a Commissione pe le libbertà civile, 'a giustizie e le affare inderne; d'a Commissione pa culture e l'istruzione; d'a delegazione a 'a commissione parlamendare miste [[Aunione europèe|UE]]-[[Croazia]]; d'a delegazione a 'a commissione de cooperazione parlamendare [[Aunione europèe|UE]]-[[Russia]].

=== 'U retorne in televisione ===
'U [[19 ottommre]] [[2005]] presende le dimissiune sue da parlamendare europèe pe partecipà a 'a prima pundate d'u programme televisive ''[[Rockpolitik]]'' condotte da [[Adriano Celentano]]. Santoro rescinne 'u proprie mandate parlamendare pe nò sottostà a le limitaziune sus 'a presenze de politece in TV imboste da l'[[Autorità pe le garanzie jndr'à le comunicaziune|Autorità garande]] e, partecipe a 'a trasmissione.

A fine [[marze]] [[2006]] avène affidate a Michele Santoro 'nu programme televisive nuève de approfondimende incendrate sus a 'u teme politeche de "apprisse l'eleziune". 'U programme, trasmesse da [[Rai Due]] e inditolate ''[[AnnoZero]]'', articolate jndr'à unnece pundate, avera essere trasmesse accumenzanne da 'u [[27 abbrile]] [[2006]]. L'avvie d'u programme, comungue, ha accumenzate 'u [[14 settemmre]] [[2006]]. Onne state scacchiate cumme ospite fisse 'u vignettiste [[Vauro]], le sciurnaliste [[Marche Travaglio]] e [[Rula Jebreal]] e 'a fotomodelle [[Beatrice Borromeo]], a parte a 'u collabboratore storeche sue [[Sandro Ruotolo]]. Jndr'à pundate inaugurale, a fine trasmissione ere presende [[Fausto Bertinotti]]. Une de le arguminde de attualità ca ha trattate 'a prima pundate d'u programme riguarde le frequende maltrattaminde de le immigrate jndr'à le accussìditte cendre de accoglienze, ditte pure [[Cendre de permanenze temboranèe]]; assai spazie ha state date pure a 'nu reportage sus 'a situazione lavorative de le operaie de l'edilizie in [[Lombardia]], soprattutte immigrate 'nu sacche de vote irregolare.

Assaije onne state le polemeche nate jndr'à 'u cendredestre (da sembre ostile a le trasmissiune televisive de Santoro) e da le vertice d'a RAI, da certe prese de posizione de Santoro duranne 'a trasmissione, accusate de essere "faziose" e "strumendale". Jndr'à pundate d'u [[16 novemmre]] [[2006]], dedicate a 'a [[Sicilia]], sus 'a fatìe ca non ge stè e a le numerose sciurecaminde de turnise pubblece, Santoro jè accusate de demagoggije da 'u Presidende d'a Reggione [[Salvatore Cuffaro]]. Cuffaro, a le domande d'u conduttore ca 'u 'ngalzesce cu le prime pàggene de le quotidiane ca parlane de le stipendie d'ore de le dirigende reggionale, responne rivelanne 'u presunde stipendie all'anne de Santoro a 'a RAI ca jè cchiù o mene 800.000 €, doje vote superiore de quidde d'u cchiù pajate diriggende siciliane.<ref>indirettamende confermate da Travaglio [http://www.wuz.it/articolo/814/travaglio-barbacetto-stella.html aqquà]</ref>

Otre purfidiaminde onne state scatenate pure da 'a pundate d'u [[1° masce]] [[2008]], jndr'à quale Santoro avere 'nvitate jndr'à 'u studie, 'mbrà l'otre, l'Assessore a culture de Melane, [[Vittorio Sgarbi]] e, avere mannate in onde stuezze d'u comizie tenute da 'u comeche [[Beppe Grillo]] a 'u [[V2-Day], jndr'à quale avenevane criticate certe aziune de [[Giorgie Napolitano]], presidende d'a Repubbleche Tagliàne e, de [[Umberte Veronesi]], oncologhe. Attacche pesande a 'a trasmissione avenerene fatte condre a Santoro e condre Grillo jndr'à 'nu mode trasversale. De cchiù, 'a pundate avenìe caratterizzate da 'a tipeche irascibbiletà de Sgarbi, ca lucculanne, 'nzultò Beppe Grillo e 'u giornaliste [[Marche Travaglio]] (presende jndr'à 'u studie), accusò 'u stesse Grillo de "andiamericanisme" (in riferimende a 'u spezzone de video jndr'à 'u quale Grillo parlò, criticanne apertamende 'a presenze de cchiù de 70 base [[NATO]] in Itaglie), defennìe le crestiane de Napolitano e Veronesi suverchianne 'a vôsce de Grillo e de Travaglio, dicenne ca ''«Enzo Biagi non g'à state cacciate da 'a RAI»'', e ca, sembre riferennese a Biagi, ''«le onne proposte 'n'otre programme sus a [[Rai 3]] e jidde non g'a accettate»''.<ref>[http://www.ilgiornale.it/spettacoli/annozero_grillo_rai_censura_santoro/02-05-2008/articolo-id=258763-page=0-comments=1 ilGiornale.it]</ref>

'U [[15 scennare]] [[2009]] ha state accusate da [[Lucia Annunziata]], da 'u presidende [[RAI]] [[Claudio Petruccioli]], da 'u presidende d'a [[Camere de le Deputate|Camere]] [[Gianfranghe Fini]],<ref name=fini>[http://www.repubblica.it/2008/12/sezioni/politica/rai-cda-6/caso-santoro/caso-santoro.html Repubblica.it]</ref> da l'ambasciatore israeliane in Itaglie [[Gideon Meir]] e da diverse otre esponende politece da 'u cendre-destre e 'u cendre-sinistre<ref name="Corriere.it">[http://www.corriere.it/politica/09_gennaio_16/santoro_annozero_fini_petruccioli_decenza_annunziata_f86923e8-e3c4-11dd-8cd2-00144f02aabc.shtml Corriere.it]</ref>  de avè 'mbostate 'na pundate de [[AnnoZero]] jndr'à 'nu mode estremamende faziose <ref name=annu>[http://www.repubblica.it/2009/01/sezioni/esteri/medio-oriente-48/lite-santoro-annunziata/lite-santoro-annunziata.html Repubblica.it]</ref>. A l'Annunziata, Santoro ave resposte invitannele a trasè jndr'à 'u merite de le condenute d'a pundate e de no fà criteche a uecchie a 'u programme<ref name=annu/>, 'nvece a Fini ave resposte ausanne 'u site Indernette de AnnoZero, dicenne de nò zumbà le combite istituzionale sue chiedenne 'na censure pe 'nu programme televisive<ref name=fini/><ref name="Corriere.it"/>.

== 'A questione d'a faziosità ==
Cumme ditte apprime, cchiù vote l'Autorità e 'u schieramende politeche d'u cendre-destre ave denungiate 'a presunde faziosità d'u sciurnaliste, jndr'à 'n'inzieme de accuse ca pò onne arrevate jndr'à 'na serie de procedeminde e aziune condre a Santoro. Seconde [[Marche Travaglio]], 'a motivazione ca stè a 'a base de ste grave accuse e de le procedeminde jè direttamende proveniende da 'u munne d'a politeche e dovute, in pringipie, a le condroversie politeche sus a 'u case Mangano-Dell'Utri e sus a 'u case Satyricon, e cchiù nnande sus a oltre case de condizionamende d'a gestione d'a Rai da vanne de le virtece de amministrazione, ca sone de nomene politeche, sus a certe pundate d'a trasmissione ''Anno Zero'' (cumme pu case ''De Magistris'' o pu case ''Grillo-Sgarbi'').

'Nfatte, cumme cundate jndr'à 'u libbre ''Regime'' (scritte 'nzieme a [[Peter Gomez]]), 'u "meccanisme" ca 'u munne politeche avere acchiate cchiù vote pe mannà Santoro purcé "personagge scomode" avere funzionate cu tecniche ca parterene da le accuse de "faziosità" pu screditamende 'mbrà 'u pubbleche, 'u 'mbieghe de le esposte a l'Autorithy pe sckaffà sanziune, l'editte de [[Sofia]], arrevanne all'urteme a 'u licenziamende ufficiale da 'a RAI pe mmienze de sciueche e sciucaridde e scuse de tutte le tipe. 'Nfatte, l'Authority (penzate da le Guverne de cendre sinistre) jè 'n'aggenzie lottizzate e, quinde amministrate totta totte da le istituziune politeche, jndr'à le quale 'nu sbuènne de politece (soprattutte chidde d'u schieramende d'u cendre destre, cumme cchiù vote ditte), demostrerebbere, seconde sciurnaliste e studiuse cumme 'u stesse Travaglio, "tutte l'inderesse jndr'à l'epurazione de Santoro, cumme "sciurnaliste scomode" ".

Seconde certe commendatore politece, Santoro ha state 'nu sciurnaliste e reporter ca ave fatte assè 'nu sbuènne de aspette sconvolgende d'u paese danne vôsce a le vôsce ca ste asseve tanne tanne e minoritarie, combrese le movimende politece peccinne (cumme 'u [[Movimento Sociale Italiano|MSI]] o 'a [[Lega Lombarda, partite politeche|Lega Lombarda]]) scunnute jndr'à  otre trasmissiune RAI. Pe quest'urtema caratteristeche de Santoro, [[Achille Occhetto]] 'u definìe 'nu "leghiste de sinistre".

Jndr'à 'u 1994, [[Umberte Bossi]] dichiarò nnande 'a Commissione Culture d'a Camere sta cose: "''Senze le trasmissiune de Santoro l'Itaglie non g'avesse pigghiate coscenze de le spreche de le turnise pubbleche e d'u disastre sociale d'u Sud''".
<ref>[http://www.ilgiornale.it/a.pic1?ID=321717 ilGiornale.it]</ref>

Seconde l'Auditel, le trasmissiune de Santoro onne avute 'nu ''share'' televisive larije jndr'à RAI, da 'u 1996 'mbonde a 'u 2008. Partenne da 'u [[1986]], 'u programme televisive ''Samarcanda'', purtò 'u ''share'' de [[Rai3]], all'inizie d'u 2%, 'mbonde a 'u 15%, invece 'u programme stesse raggiungìe 'u 30% de ''share'' de medie. Le pundate de le trasmissiune ''Il raggio verde'' e ''Sciuscià'', partenne da 'u case Satyricon 'mbonde a l'epurazione de Santoro, averene ''share'' televisive combrese 'mbrà 'u 18% e 'u 25%, pare a 'u programme de attualità cchiù viste jndr'à televisione tagliàne.

Santoro ave pure subbite 'nu sbuènne de criteche e accuse de faziosità sie da le politece de cendre destre ca chidde de cendre sinistre eppure da 'na vanne d'a stambe (Corriere della Sera, La Repubblica, La Stampa ecc.) apprisse 'a pundate de [[Anno Zero]] d'u 15 scennare 2009 (ca parlave d'u conflitte israele-palestinese e lassate in dirette da [[Lucia Annunziata]]).<ref name="Corriere.it"/><ref>[http://www.informazionecorretta.com/main.php?mediaId=999920&sez=120&id=27625 selezione de artichele critece]</ref>

== Cundanne penale ==
Michele Santoro 'u [[5 novemmre]] [[2007]] ha state cundannate da 'u Tribbunale de Varese pe diffamazione a mezze televisive pe avè accostate jndr'à 'u [[2000]] jndr'à 'na pundate d'a trasmissione dirette da jidde "Il raggio verde" l'associazione culturale "Terra Insubre" a otre moveminde razziste de estrema destre.<ref>[http://www.varesenotizie.it/territorio/varese/34920.html Michele Santoro diffamò Terra Insubre e Andrea Mascetti (Varese Notizie, 5 novemmre 2007)]</ref><ref>[http://napoli.repubblica.it/dettaglio-news/varese-22:04/2663546 Michele Santoro condannato a Varese per diffamazione (La Repubblica, 5 novemmre 2007]</ref>

== Le minacce de morte d'a [[Mafia]] ==
Jndr'à 'u mese de sciugne d'u 2009 'a [[Digos]] indaghe sus a 'na lettere ca condeneve 'nu proiettile de fucile winchester e 'a scritte "morirai" (tar. a murè) mannate a Michele Santoro a le ufficie d'a [[Rai]]. 'A [[Procure de Rome]] ave apirte 'nu fascichele condre a ignote <ref>http://ilsecoloxix.ilsole24ore.com/p/italia/2009/06/05/AM5sfydC-minacce_santoro_proiettili.shtml</ref>

Jndr'à 'u masce 2010 a 'a redazione palermitane de Repubblica avene recapitate 'na buste cu 'nu proiettile e 'na lettere scritte cu 'a maghene, addò stavane scritte minacce de morte a [[Andonie Ingroia]], procuratore aggiunde d'a [[Procure distrettuale andimafia de Palermo]], [[Sergio Lari]] procuratore de [[Calatanissetta]], Michele Santoro, [[Sandre Ruotolo]], [[Massime Cancimino]], a 'u [[collabboratore de giustizie]] [[Gaspare Spatuzza]].<ref>http://www.repubblica.it/ultimora/cronaca/mafia-palermo-busta-con-proiettile-a-pm-e-giornalisti/news-dettaglio/3772422</ref>

== Premie e recanusceminde ==
'U [[25 sciugne]] [[2010]], jndr'à l'occasione d'a Quinde edizione d'u "Premie Sciurnalisteche 'Ndernazionale S. Margherita Ligure pa Culture", l'ha state assegnate 'u premie "[[Necole Abbagnano]]" pu sciurnalisme. Le eleminde d'a giurie onne state Fiorella Minervino, Renzo Cianfanelli, Dino Cofrancesco, [[Emilio Fede]], [[Vittorio Feltri]], Gianluigge Gabetti, [[Paolo Mieli]], [[Giuanne Riotta]] e [[Marcelle Sorgi]].

== Talk show e programme de 'mbormazione penzate e condotte ==
*[[Samarcanda, programme televisive|Samarcanda]] - [[Rai 3]], 1987/'92.
*[[Il rosso e il nero, programme televisive|Il rosso e il nero]] ([[Dialette tarandine|tar.]] - 'U russe e 'u gnure)- Rai 3, 1993/'94.
*[[Tempo reale, programme televisive|Tempo reale]] (tar. - Tiembe Reale) - Rai 3, 1994/'96.
*[[Moby Dick, programme televisive|Moby Dick]] - [[Italia 1]], 1996/'99.
*[[Circus, programme televisive|Circus]] - [[Rai 1]], 1999/2000
*[[Il raggio verde, programme televisive|Il raggio verde]] (tar. - 'U Ragge verde) - [[Rai 2]], 2000/'01.
*[[Sciuscià, programme televisive|Sciuscià]] - Rai 2, 2000/'02.
*[[Sciuscià, programme televisive|Sciuscià - Edizione straordinarie]] - Rai 2, 2001/'02.
*[[AnnoZero]] (tar. AnneZero) - Rai 2, 2006-in corso
*[[Raiperunanotte]] (tar. Rai pe 'na nuttate) - 2010

=== Puntade particolare ===
*'U [[2 febbrare]] [[1995]], duranne 'na pundate de Tempo Reale, [[Berlusconi]] telefone pe attaccà [[Eugenio Scalfari]]
*'U [[13 abbrile]] [[1995]] Berlusconi jè ospite (prime e urtema vote) de Santoro, presende le sciurnaliste [[Giuanne Riotta]], [[Barbara Palombelli]] e [[Gad Lerner]].

== Note ==
<references/>

== Vide pure ==
*[[Editte bulgaro]]
*[[Marche Travaglio]]

== Otre pruggette ==
{{interprogetto|q|commons}}

== Collegaminde fore a Uicchipèdie ==
*[http://www.michelesantoro.it Site personale sus a le eleziune europee 2004]
*[http://www.europarl.europa.eu/members/archive/alphaOrder/view.do?language=IT&id=28333 Pàgena personale d'u Parlamende Europèe]
*[http://www.annozero.rai.it Site de Annozero]

[[Category:Biografije]]
[[Category:Televisione]]

[[en:Michele Santoro]]
[[it:Michele Santoro]]
[[la:Michael Santoro]]
[[pl:Michele Santoro]]
[[sv:Michele Santoro]]
