{{Quote|Me facìe Mantova, me rapirene le Calavrise, mò me tène Napule; candeve le paschele, le cambagne, le eroe|Epitaffie|[[Mantua me genuit, Calabri rapuere, tenet nunc Parthenope; cecini pascua rura duces]] |lingua=la}}

{{Bio
|Nome = Publio
|Cognome = Virgilio Marone
|PostCognomeVirgola = in [[Lènga latine|latine]] ''Publius Vergilius Maro''
|Sesso = M
|LuogoNascita = Andes
|LuogoNascitaLink = Virgilio (MN)
|GiornoMeseNascita = 15 ottommre
|AnnoNascita = 70 n.C.
|LuogoMorte = Brinnese
|GiornoMeseMorte = 21 settemmre
|AnnoMorte = 19 n.C.
|PreAttività = ha state 'nu
|Attività = poete
|Nazionalità = romano
|Immagine = Virgilio.png
}}

== Biografije ==

Nascìe a le [[Calendarije romane|Idi]] de ottommre d'u [[70 n.C.]] vicine [[Mantova]] e precisamende jndr'à 'u villagge de [[Virgilio (MN)|Andes]], località identificate da 'u XIII sechele cu 'u borghe de [[Virgilio (MN)|Pietole]] (jndr'à stu mode se esprime [[Dante]] jndr'à [[Divina Commedia]] ([[Priatorie, Divina Commedia|Priatorie]], 18,83).

L'attane, de nome Stimicone Virgilio Marone (citate jndr'à le [[Bucoliche]], V, 55), ere 'nu proprietarie terriere peccinne arrecchisciute grazie a l'[[apicolture]], l'allevamende e l'artiggianate invece 'a mamese, de nome Polla Magio, ere 'a figghie de 'nu mercande ricche assaije, Magio, a 'u servizie d'u quale avère fatiate l'attane d'u poete.

Virgilio apprime studiò a [[Cremona]], pò a [[Meláne]] e infine a [[Rome]] studianne lettere greche e latine ma pure matemateche e medecine. Jndr'à 'u soggiorne romane sue, 'u future poete infatte facìe pure 'nu veterinarie pe cavaddere pe l'imberatore Augusto.
Pò jndr'à capitale purtò a termine 'a propria formazione oratorie studianne eloquenze a 'a scole de Epidio, 'nu maestre 'mbortande de quedd'epoche. 'U studie de l'eloquenze avèra fà de jidde 'n'avvocate e aprirle 'a vie pa conguiste de le varie careche politeche. L'oratorie di Epidio non g'ere certe congeniale a 'a nature d'u mite Virgilio, riservate e timide e quindi assaije none adatte a parlà in pubbleche. Infatte jndr'à prima causa soje cumme avvocate non ge riuscì nemmanghe a spiccicà 'na parole. Cchiù nnande a stu fatte Virgilio trasì in crisi esistenziale ca 'u porte a 'nu spustamende apprisse 'u [[44 n.C.]] a [[Cacca|Napule]], addò se ne scìe a 'a scole de le felosofe Sirone e Filodemo pe 'mbarà le precette de [[Epicuro]], e addò canuscìe 'nu sbuènne de personagge 'mbortande jndr'à 'u cambe politeche e artisteche ('mbrà le quale [[Orazio]]).

Le anne jndr'à le quale Virgilio se iacchie a vivere sonde anne de granne sconvolgeminde a cause de le uerre civile: apprime 'u scondre 'mbrà [[Caio Giulio Cesare|Cesare]] e Pompeo, spicciate cu 'a sconfitte de st'urteme a [[Battagghie de Farsalo|Farsalo]] ([[48 n.C.]]), pò l'uccisione de Cesare ([[44 a.C.]]) duranne 'na congiure e 'u scondre 'mbrà [[Ottaviano]] e [[Marche Andonie]] da 'na vanne e le cesaricide ([[Marche Giunio Bruto|Bruto]] e [[Cassio]]) da l'otre, spicciate cu 'a [[battagghie de Filippi]] ([[42 n.C.]]).

Virgilio avenìe tuccate direttamende da ste tragedie: infatte 'a distribuzione de le terre a le veterane apprisse 'a battagghie de Filippi mettìe in grave pericole le proprietà sue jndr'à 'u mantovane ca avenèrene confiscate a l'attane e a le frate, le quale se spustarene pò a [[Napule]] cu 'u poete. Da quidde timbe pe totte 'a vite Virgilio, attraverse l'opera soje, cerche appogge e aiute da diverse personagge politece ([[Gaio Asinio Pollione|Pollione]], Varo, [[Cornelio Gallo|Gallo]], [[Gaio Cilnio Mecenate|Mecenate]] e 'u stesse [[Augusto]]) ma senze maje riuscì a ottenè ninde.

Apprisse 'u successe de le [[Bucoliche]], avenìe in condatte cu [[Gaio Cilnio Mecenate|Mecenate]] e trasì a fà parte d'u circhele sue, ca raccugghieve 'nu sbuènne de letterate famose de quedd'epoche. 'U vate frequendave le tenute terriere de Mecenate, ca jidde possedeve in [[Campania]] vicine a [[Atella, cetate andiche|Atella]] e in [[Sicilia]]. Attraverse Mecenate, Virgilio canuscìe [[Augusto, imberatore romane|Augusto]] e collabborò (pare jndr'à 'nu mode forzate) a 'a diffusione de l'ideologgie politeca soje. Addevendò 'u maggiore poete de [[Rome]] e de l'[[Imbere Romane|Imbere]].

Murìe a [[Brinnese]] 'u [[21 settemmre]] d'u [[19 n.C.]] ([[Calendarije giuliane]]), de retorne da 'n'imbrovvise viagge in [[Grecie]], seconde le biografe pe 'na 'nzulagnate (o colpe de sole). Infatte,, apprime de partì, Virgilio raccomandfò a le combagne de studie sue, Tucca e Varo, de destruggere 'u manoscritte de l'Eneide. Ma le doje, pe paure o pe colpe, conzegnarene le manoscritte a l'Imberatore.

Le reste d'u granne poete avenèrene pò trasportate a [[Napule]], addò sonde custodite jndr'à 'nu [[Chiaute de Virgilio|chiaute]] angore osce a die visibbele, sus 'a colline de [[Posillipo]]. Purtroppe l'urne ca condeneve le spogghie avenìe disperse jndr'à 'u [[Medioevo]]. Sus a 'u chiaute avenìe mise l'epitaffie famose: ''Mantua me genuit, Calabri rapuere, tenet nunc Parthenope; cecini pascua, rura, duces''; ca signifeche: "Me facìe Mantova, me rapirene le Calavrise [le Pugghise], mò me tène Partenone [Napule]; candeve le paschele [le Bucoleche], le cambagne [le Georgeche], le eroe [l'Eneide]"

== Opere ==
'Nu prime gruppe de opere (note da 'u Cinghecinde cumme [[Appendix Vergiliana]]) avenìe comboste 'mbrà 'u 44 n.C. e 'u 38 n.C. 'mbrà le cetate de Rome e Napule;

{| width=80% border=1 cellpadding=2 cellspacing=0 style="margin-left:0.5em; margin-bottom:0.5em; background: #f9f9f9; border: 1px #aaaaaa solid; border-collapse: collapse;"
! Latine - {{La}}
! Tarandine - {{Tar}}
! Tagliàne - {{It}}
|-
| ''Catalepton''
| A 'a spicciolate
| Alla spicciolata
|-
| ''Moretum''
| Focazze
| Focaccia
|-
| ''Priapea''
| Cande a Priapo
| Canti a Priapo
|-
| ''Aetna''
| Etna
| Etna
|-
| ''Copa'' *
| Oste *
| Oste *
|-
| ''Res romanae'' **
| Fatte romane **
| Gesta romane **
|-
| ''Dirae''
| Sinanghe
| Maledizioni
|-
| ''Ciris''
| Airone
| Airone
|-
| ''Culex''
| Zanzare
| Zanzara
|-
| ''Epigrammata'' ***
| Epigramme ***
| Epigrammi ***
|}
<small>*</small> sulamende seconde 'u biografe [[Servio]]<br />
<small>**</small> opere sulamende pruggettate e pò abbandunate<br />
<small>***</small> Vide a tavule de sotte pe vedè ce ccose combrendene

Tavule cu le condenute de l<nowiki>'</nowiki>'''Epigramme'''
{| width=80% border=1 cellpadding=2 cellspacing=0 style="margin-left:0.5em; margin-bottom:0.5em; background: #f9f9f9; border: 1px #aaaaaa solid; border-collapse: collapse;"
! Latine - {{La}}
! Tarandine - {{Tar}}
! Tagliàne - {{It}}
|-
| ''Rosae''
| Le Rose
| Le Rose
|-
| ''Est et non''
| E non g'è
| E non è
|-
| ''Vir bonus''
| Bbuène omme
| Uomo buono
|-
| ''Elegia in Maecenatis obitu''
| Elegie a Mecenate
| Elegia a Mecenate
|-
| ''Hortulus''
| Hortulus
| Hortulus
|-
| ''De vino et Venere''
| 'U vine e Venere
| Il vino e Venere
|-
| ''De livore''
| 'U livore
| Il livore
|-
| ''De cantu Sirenarum''
| 'U cande de le Sirene
| Il canto delle Sirene
|-
| ''De die natali''
| 'U sciurne natale
| Il giorno natale
|-
| ''De fortuna''
| 'A furtune
| La fortuna
|-
| ''De Orpheo''
| Sus a Orfeo
| Su Orfeo
|-
| ''De se ipso''
| Sus a jidde stesse
| Su sè stesso
|-
| ''De aetatibus animalium''
| Le età de le animale
| Le età degli animali
|-
| ''De ludo''
| 'U sciueche
| Il gioco
|-
| ''De aerumnis Herculis''
| De aerumnis Herculis
| De aerumnis Herculis
|-
| ''De Musarum inventis''
| De Musarum inventis
| De Musarum inventis
|-
| ''De speculo''
| 'U specchie
| Lo specchio
|-
| ''Mira Vergilii versus experientia''
| Mira Vergilii versus experientia
| Mira Vergilii versus experientia
|-
| ''Mira Vergilii experientia''
| Mira Vergilii experientia
| Mira Vergilii experientia
|-
| ''De quattuor temporibus anni''
| Le quattre timbe de l'anne
| I quattro tempi dell'anno
|-
| ''De ortu solis''
| 'A nascite d'u sole
| La nascita del sole
|-
| ''De Herculis laboribus''
| Le fatìe de Ercole
| I lavori di Ercole
|-
| ''De littera Y''
| 'A lettere Y
| La lettera Y
|-
| ''De signis caelestibus''
| Le siune celeste
| I segni celesti 
|}

=== Opere successive ===
* [[Bucoliche|Bucoliche (''Bucolica'')]]: comboste jndr'à 'u triennie 'mbrà 'u 42 e 'u 39 n.C., sonde 'na raccolte de dece egloghe de stile sopratttute bucoleche e ca seguene 'u modelle d'u poete siciliane [[Teocrito]]. 'A quarta egloga jè dedicate a [[Gaio Asinio Pollione|Pollione]], 'a sesta a Varo, e 'a decima a [[Gaio Cornelio Gallo|Gallo]]: tre putende guvernature d'a provinge cisalpine presse le quale 'u poete sperave de acchià favore pe avè rrete 'u possesse de le terre sue ca avèrene state espropriate.
* [[Georgiche|Georgiche (''Georgicon'')]]: comboste a [[Napule]] jndr'à sette anne ('mbrà 'u 36 n.C. e 'u 29 n.C.) e suddivise jndr'à quattre libbre. Jè 'nu poeme didascaleche sus 'a fatìe jndr'à le cambe, sus a l'arvulecolture (in particolare d'a vite e de l'ulive), sus a l'allevamende e sus a l'apicolture cumme metafore de 'n'ideale suggettate umane.

Ogne libbre presende 'na digressione: 'u prime sus 'a morte de Cesasr,e 'u seconde cu l'elogge a l'[[Itaglie]], 'u terze sus 'a peste.
'U poeme se conglude cu l'esposizione d'u mite de Aristeo. Avveramende, jndr'à prima stesure de le Georgiche, 'a conglusione d'u IV libbre ere dedicate a Cornello Gallo ma, cadute quiste in disgrazie presso [[Augusto]], a Virgilio avenìe pò ordinate de congludere l'opere jndr'à 'nu mode differende.
L'opere avenìe dedicate a [[Mecenate]]. Se tratte sicuramende de une de le cchiù granne capolavore d'a letterature latine e l'espressione cchiù ierte de l'autentiche e vere poesie virgiliane. Le modelle aqquà seguite sonde [[Esiodo]] e [[Marche Terenzio Varrone|Varrone]].
* [[Eneide|Eneide (''Aeneis'')]]: poeme epiche comboste a [[Napule]], [[Atella, cetate andiche|Atella]] e in [[Sicilia]] jndr'à dece anne ('mbrà 'u 29 n.C. e 'u 19 n.C.) e suddivise jndr'à dodece libbre. Opere monumendale, conziderate da le condemboranèe a 'a stregue de l'[[Iliade]] latine, ha state 'nu libbre ufficiale sacro a l'ideologgie d'u reggime de [[Augusto]] definenne l'origgene e 'a nature divine d'u potere 'mberiale.
Naturalmende 'u modelle avère state [[Omero]]. St'opere conde 'a storie de [[Enea]], esule da [[Troia, Asie Minore|Ilio]] e fonnatore d'a divina [[Gens Giulia]]. Seconde certe biografe l'opere s'avera articolà sus a vendiquattre libbre, ca combrendevane 'a storie romane 'mbonde a le timbe de Augusto. 'U poeme remanìe prive de revisione, e nonostande Virgilio apprime de paertì pe l'Oriente ne cercasse 'a distruzione e ne vietasse 'a diffusione ce jidde avesse muèrte, l'opere avenìe 'u stesse pubblecate pe volondà de l'Imberatore.

== Fortune ==
[[File:monumento virgilio.jpg|right|300px|thumbnail|Monumende a Virgilio - Chiazze Virgiliane, [[Mantova]]]]

'A fame d'u vate apprisse 'a morte ha state accussì granne ca jidde avenìe conziderate 'na divinità degne de ricevere onore, lode, preghiere e rite sacre.
Già Silio Italico (apprisse 'nu sechele), ca accattò 'a ville e 'u chiaute de Virgilio, istituì 'na celebrazione in memorie d'u Mantovano jndr'à 'u sciurne de nascite (le [[Idi]] de [[Ottommre]]). Jndr'à stu mode sta celebrazione s'à tramandate anne pe anne jndr'à le prime sechele de l'era volgare, devendanne 'nu punde de referimende 'mbortande soprattutte pu popole napuletane ca vedìe in ''Vergilius'' 'u seconde [[patrone]] sue e spirite protettore d'a cetate de [[Napule]], apprisse 'a ''vergine'' Partenope. A le reste sue (cenere e osse), conzervate jndr'à 'u sepolcre da jidde stesse congepite seconde forme e proporziune pitagoreche, avenìe attribbuite 'u potere de proteggere 'a cetate da le invasiune e da le calamità.
Pure ca le [[divinità]] pagane avenevane dimendicate, de Virgilio se mandenìe comungue intatte 'u recorde, e le opere sue avenèrene inderpretate crestianamende.

Jidde addevendò in particolare 'nu simbele de l'identità e d'a libbertà politeche de Napule: ha state pe quiste ca jndr'à 'u [[XII sechele]] le conguistature [[normanne]], cu 'u consense inderessate d'a [[Chiesere]] de Rome, acconsentirene a 'nu felosofe e negromante inglese de nome Ludowicus de profanà 'u chiaute de Virgilio cu 'u scope de luà e asportà 'u vase cu le osse sue, a 'u fine de indebbolì e sottomettere Napule a 'u potere normanne distruggenne l'oggette de culte ca ere 'a base simboleche de l'autonomia soje. Le reste de Virgilio avenèrene sarvate da 'a popolazzione ca le trasferì a jndr'à 'u [[Castel de l'Ove]], ma cchiù nnande avenèrene aqquà sotterrate e ascunnute pe sembre a opere de le Normanne. Da allore le napuletane retènerene ca 'u potere protettive d'u Poete verse 'a cetate avesse state annullate. E 'a storie de Napule (caratterizzate da lunghe dominaziune furastiere e da 'a manganze de autonomie) jndr'à le sechele successive a 'u XII pare confermà 'a lore convinzione.

[[File:GiorcesBardo42.jpg|left|330px|thumbnail|[[Musèe d'u Bardo|Virgilio]] cu l'Eneide 'mbrà Clio e Melpomene]]

'U recorde de Virgilio però, soprattutte jndr'à 'u popole napuletane, remanìe sembre vive. A 'a fame de ''sapiente'' pa tradizione colte, cu 'u timbe se affiangò quedde de ''maghe'' jndr'à tradizione popolare, intese cumme omme ca canosce le segrete d'a nature e ne face ause a fine de bbene.
De sta inderretazione ne reste 'nu ''corpus'' vasce-medievale de leggende ca onne cumme sfonde soprattutte le cetate de Rome e Napule: pe esembie, tande pe cità 'nu fatte, quedde ca 'u vedìe costruttore d'u [[Castel de l'Ove]] maggicamende edificate sus a 'u gusce de 'n'ove maggiche de [[struzze]] ca s'avere sckuasciate sula quanne 'a fortezze avesse state definitivamende espugnate, oppure quedde ca riguarde 'a ccrejazione e 'u scunnemende sotterranèe de 'na specie de [[palladio, schifo|palladio]] ('na riproduzione in miniature d'a cetate de [[Napule]] condenute jndr'à 'na bottigghie de vitre da 'u colle fine fine) ca pe maggie pruteggie 'a cetate da le sciagure e da le invasiune fine a ca non ge avenìe acchiate e distrutte da [[Corrado di Querfurt]], cangelliere de l'imberatore [[Enrico VI d'u Sacro Romane Imbere|Enrico VI]] inviate jndr'à 'u XII sechele a conguistà 'u [[Regne de Sicilia]] (ca jndr'à quidde timbe combrendeve pure 'a cetate de Napule).

Durande 'u [[Medioevo]] ierte, Virgilio avenìe lette cu ammirazione, e stu fatte permettìe a l'opere sue de essere tramandate combletamende. L'inderpretazione de l'opere virgiliane ausò assaije proprie 'u strumende de l'[[allegorie]]: a 'u poete avenìe infatte attribbuite 'nu ruole de profete de [[Criste]], basannese sus a 'nu brane de le ''Bucoliche'' (la IV ecloga) ca annungiave 'a venute de 'nu peccinne ca avesse repurtate l'[[età de l'ore]] e idendificate pe quiste cu [[Gesù]].

Virgilio avenìe allore rappresendate cumme vate, maestre e profete jndr'à [[Divina Commedia]] ([[Priatorie, Divina Commedia|Priatorie]], [[Priatorie - Cande vendidueseme|cande XXII]], vv. 67-72) da [[Dante Alighieri]], 'u quale ne facìe 'a proprie guide attraverse le girune d'u 'Nfirne e d'u Priatorie.

{{quote|O de li altri poeti onore e lume,<br />vagliami 'l lungo studio e 'l grande amore<br />che m' ha fatto cercar lo tuo volume.|[['Nfirne, Divina Commedia|'Nfirne]], Cande I, 81-83|}}

A 'u somme poete latine jè inditolate l'[[Accademie Nazionale Virgiliane]] de [[Mantova]].

== 'A leggende virgiliane ==
Cumme strette amiche de personagge de potere e de 'n'influenze assaije granne cumme l'[[imberatore]] [[Augusto]], d'u guvernatore provingiale de l'[[Egitto]] [[Gaio Asinio Pollione]] e d'u ricche [[Gaio Cilnio Mecenate]], 'u granne poete putè beneficià jndr'à 'nu sacche de mode 'a cetate de [[Napule]] jndr'à quale jidde amave proprie remanè.

Le biografe medievale sue infatte ne condene ca ha state Virgilio a consiglià a l'Imberatore de costruì 'n'[[acquedotte]] (proveniende da le sorgende vicine a [[Serino]] jndr'à l'[[Provinge de Avellino|Avellinese]]) ca servive queste e pure otre cetate cumme [[Nola]], [[Avella]], [[Pozzuoli]] e [[Baia]].<br />
Pò esortò Augusto a ccrejà pe Napule  'na rezze de [[puzze|pòzzere]] e [[Fundane de Napule|fundane]] pe l'approviggionamende idriche, 'nu sisteme fognarie de [[fognature|cloache]] e [[Terme romane|comblesse termale]] terapeutece a [[Baia]] e [[Pozzuoli]], pe le quale avere addevendate necessarie scavà 'nu traforo granne granne jndr'à colline de [[Pusillepe]], quedde ca osce a die jè 'a "[[Crypta Neapolitana|Grotte de Pusillepe]]", famose pe stu mutive 'mbonde a 'u [[XIV sechele|XIV sec.]] cumme "Grotte de Virgilio".

'N'otre provvedimende ca 'u vate facìe pigghià a l'[[Imberatore]] avère state l'istituzione de 'nu particolare sciuèche de [[lotte]] 'mbrà [[Gladiatore|gladiature]], allore famose cumme "sciuèche d'a Carbonara", da a quande pare osce a die derive 'u [[toponeme]] d'a via d'a Carbonara (ca se iacchie jndr'à 'u quartiere San Lorenzo).

Infine, Virgilio, essenne grandemende appassionate de [[divinazione]] e d'u munne d'a releggione in generale (cumme se note pure da le opere letterarie sue), facìe installà doje sculture de cape umane in marme, une de 'nu maschele e allegre, l'otre de 'na femmene e triste, sus a le [[Mure de Napule|mure]] d'a cetate e precisamende a le late d'a porte de [[Forcelle, Napule|Forcelle]] a 'u fine de dà 'nu [[presagge]] casuale bbuène o brutte ('na sorte de innocue cefalomanzie minerale) pe le cetadine de passagge.

Cu l'allariamende de le muraziune oriendale jndr'à 'u periode aragonese, le cape avenèrene spustate jndr'à lussuosa ville reale de [[Poggioreale, quartiere de Napule|Poggioreale]] ca scerene però perdute pe colpe d'a distruzione d'u comblesse.

Cumme reportane le cchiù andiche biografe suem Virgilio pigghiò parte a 'u [[neopitagorisme]], corrende felosofeche e maggiche allore assaije diffuse jndr'à [[Magna Grecie]], e in particolare a [[Napule|Neapolis]], une de le picche cetate d'u Meridione ca apprisse 'a conguiste romane avere conservate 'a vita culturale sue genuinamende elleneche.

In quande felosofe neopitagoreche e [[maghe]] le avenene attribbuite nove [[Amulete|talismane]] de protezione pa cetate de Napule ca tande amò, seconde le biografe medioevale e rinascimendale ('mbrà le quale se distingue [[Paracelso]]).

== Citaziune famose de Virgilio ==
* "''Omnia vincit amor''" "L'amore conguiste tutte" (Ecl.10.69)

* "''Arma virumque cano''" "De arme e omme Ije cande" (Aen.1.1)

* "''Audentis fortuna iuvat''" "'A Fortune aiute l'audace" (Aen.10.284)

== Otre pruggette ==
{{interprogetto|s=Autore:Publio Virgilio Marone|s_lingua=italiano|s2=la:Scriptor:Publius Vergilius Maro|s2_lingua=latino|q|commons=Virgil}}

== Collegaminde fore a Uicchipèdie ==
* {{en}}[http://www.fordham.edu/halsall/pwh/suet-vergil.html Vite de Virgilio de Donato] Traduzione in lènghe inglese de une de le cchiù andiche biografie de Virgilio. Queste avène da 'a perdute biografije de [[Svetonio]].
* {{la}} [http://www.thelatinlibrary.com/verg.html Teste origgenale de le Bucoliche, de le Georgiche e de l'Eneide] da [[The Latin Library]]
* {{la}} [http://www.intratext.com/y/LAT0531.HTM IntraText Digital Library] Teste origgenale de le Catalepton, de le Bucoliche, de le Georgiche e de l'Eneide cu concordanze e elenghe de frequenze (da [[Intratext]]) 
* {{la}} [http://www.fh-augsburg.de/~harsch/ver_intr.html Bibliotheca Augustana] Estratte de certe codece andiche de l'Università tedesche de Augusta.
* {{it}} [http://www.marcovalerio.it/antologia/Bucoliche/ Marcovalerio.it] Traduzione in lènghe tagliàne de le Ecloghe Bucoliche.
* {{it}} [http://www.biblio-net.com/lett_cla/traduzioni/virgilio_georgich.htm Biblio.net] Traduzione in lènghe tagliàne de le Georgiche.
* {{en}} [http://www.intratext.com/y/ENG2058.HTM IntraText Digital Library] Traduzione in lènghe inglese de l'Eneide.
* {{it}} [http://www.classicitaliani.it/index178.htm Classici Italiani] "Virgilio nel Medioevo" de Dumeneche Comparetti (1941).
* {{it}} [http://www.napoliontheroad.it/virgiliomago.htm Napoli on the road] Interessande artichele sus a l'inderpretazione maggiche de Virgilio jndr'à 'u Medioevo.
* {{it}} [http://www.accademiavirgiliana.it/ Accademia Nazionale Virgiliana di Scienza, Lettere, Arti] Site ufficiale de l'Accademia mantovana.
* {{en}}[http://www.virgil.org/ Virgil.org] Risorse sus a 'u poete mantovano: opere, bibbliografije, mappe e gruppe de discussione.
* {{en}} [http://www.virgilmurder.org/ Virgil Murder] Site de 'nu studiose frangese, Maleuvre, ca presende l'ipotese sus a l'assassinie de Virgilio da vanne de l'Imberatore Augusto.
* {{it}} [http://tvirgilio.napolibeniculturali.it/ Parche d'u Chiaute de Virgilio] Site d'a Soprintendenze pu Patrimonie Storeche-artisteche dedicate a 'u Parche d'u Chiaute de Virgilio.
* {{it}} [http://tombavirgi.baa.remuna.org/ Parco della Tomba di Virgilio] Site sus a'u Parche d'u Chiaute de Virgilio jndr'à Rezze de le Musèe Napuletane.
* {{it}} [http://ispirareilfuturo.googlepages.com/itinerariovirgiliano Itinerario virgiliano] Itinerarie letterarie a 'a scuperte de Parabiago romane.
* {{it}}[http://digilander.libero.it/uraniaceleste/Virgilio%20I.htm] Bucoliche I tradotte de Alessandro Natucci
{{Virgilio}}
{{CircoloMecenate}}

[[Category:Mitologia romana|Virgilio Marone]]
[[Category:Personaggi citati jndr'à Divina Commedia ('Nfirne)|Virgilio Marone]]
[[Category:Personaggi citati jndr'à Divina Commedia (Priatorie)|Virgilio Marone]]
[[Category:Personaggi citati jndr'à Divina Commedia (Paradise)|Virgilio Marone]]
[[Category:Personalità legate a Brinnese]]
[[Category:Personalità legate a Mantova]]
[[Category:Personalità legate a Napule]]
[[Category:Personalità legate a Rome|Virgilio]]
[[Category:Pàggene ca avessera stà in Uicchipèdie]]

{{Link AdQ|hu}}

[[an:Virchilio]]
[[ar:ورغيليوس]]
[[arz:فيرجيل]]
[[az:Publiy Vergiliy Maron]]
[[bat-smg:Vergėlėjos]]
[[be:Публій Вергілій Марон]]
[[be-x-old:Вэргіліюс]]
[[bg:Вергилий]]
[[bn:ভের্গিল]]
[[bo:བིར་སྒྲེལ།]]
[[br:Publius Vergilius Maro]]
[[bs:Vergilije]]
[[ca:Virgili]]
[[cs:Publius Vergilius Maro]]
[[cy:Fyrsil]]
[[da:Publius Vergilius Maro]]
[[de:Vergil]]
[[el:Βιργίλιος]]
[[en:Virgil]]
[[eo:Vergilio]]
[[es:Virgilio]]
[[et:Vergilius]]
[[eu:Virgilio]]
[[ext:Vergíliu]]
[[fa:ویرژیل]]
[[fi:Vergilius]]
[[fiu-vro:Vergilius]]
[[fr:Virgile]]
[[fur:Virgjili]]
[[ga:Veirgil]]
[[gan:衛吉]]
[[gl:Virxilio]]
[[hak:Vì-kit-ngì]]
[[he:ורגיליוס]]
[[hi:वर्जिल]]
[[hif:Virgil]]
[[hr:Publije Vergilije Maron]]
[[hu:Publius Vergilius Maro]]
[[hy:Վերգիլիոս]]
[[id:Publius Vergilius Maro]]
[[is:Virgill]]
[[it:Publio Virgilio Marone]]
[[ja:ウェルギリウス]]
[[jv:Virgil]]
[[ka:პუბლიუს ვერგილიუს მარონი]]
[[ko:베르길리우스]]
[[ku:Vergilius]]
[[la:Publius Vergilius Maro]]
[[lt:Vergilijus]]
[[lv:Vergīlijs]]
[[mk:Вергилиј]]
[[ml:വിർജിൽ]]
[[mn:Вергилий]]
[[ms:Virgil]]
[[mt:Virġilju]]
[[mwl:Bergílio]]
[[new:भर्जिल]]
[[nl:Vergilius]]
[[nn:Vergil]]
[[no:Vergil]]
[[pl:Wergiliusz]]
[[pnb:ورجل]]
[[pt:Virgílio]]
[[ro:Publius Vergilius Maro]]
[[ru:Вергилий]]
[[sah:Вергилиус]]
[[scn:Virgiliu]]
[[sh:Vergilije]]
[[simple:Virgil]]
[[sk:Vergílius]]
[[sl:Vergilij]]
[[sq:Vergili]]
[[sr:Вергилије]]
[[sv:Vergilius]]
[[sw:Vergilio]]
[[ta:வேர்ஜில்]]
[[th:เวอร์จิล]]
[[tl:Vergilius]]
[[tr:Publius Vergilius Maro]]
[[uk:Вергілій]]
[[ur:ورجل]]
[[uz:Vergiliy]]
[[vi:Virgil]]
[[vo:Publius Vergilius Maro]]
[[war:Virgilio]]
[[yo:Virgil]]
[[zh:维吉尔]]
[[zh-min-nan:Vergili]]
