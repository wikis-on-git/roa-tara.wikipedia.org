{{Nota disambigua|otre significhete de Giotte|[[Giotte, disambigua]]}}
[[File:Uffizi Giotto.jpg|thumb|300px|Statua de Giotto, [[Galleria degli Uffizi]], [[Firenze]]]]
{{Bio
|Nome =
|Cognome = Giotte
|PostCognome = '''de Bondone''', po essere diminutive de '''Ambrogge''' o '''Angiolo de Bondone''', canusciute semblicemende cumme '''Giotte'''
|Sesso = M
|LuogoNascita = Vespignano
|LuogoNascitaLink = Vicchio
|GiornoMeseNascita =
|AnnoNascita = 1267
|LuogoMorte = Firenze
|GiornoMeseMorte = 8 scennare
|AnnoMorte = 1337
|Attività = pittore
|Epoca = 1300
|Nazionalità = tagliàne
}}

== Vite e opere ==

=== Apprendistete ===

Giotte di Bondone ha nate da 'na famigghie de condadine jndr'à 'u [[1267]] ca, cumme a molte otre, se n'avere sciute a [[Firenze]] e, seconne 'a tradiziona letterarie, fine a mò non confermete da le documende, avère affidete 'u figghie a botteghe de 'nu pittore, Cenni de Pepi, dette [[Cimabue]], iscritte a putende [[Arte d'a Lana]], ca javeteve jndr'à parrocchie de [[Sanda Maria Novella]]. Avesse a essere sulamende 'na leggende 'u cunde d'a "scuperte" d'u pittore uagnone da vanne de Cimabue, mendre ca disegneve cu estreme realisme le pechere ca badeve, reportete da [[Lorenze Ghiberti]] e da [[Giorgie Vasari]].

Sus a 'u fatte ca Cimabue ha state maestre de Giotte stonne sulamende indizie de tipe stilistiche: 'a collabborazione jndr'a botteghe d'u maestre fiorendine ha consendite a Giotte de seguirle a [[Rrome]] jndr'à 'u [[1280]] cirche, addò ere presende pure [[Arnolfo di Cambio]], e avesse putute successivamende 'ndrodurle jndr'à 'u cantiere de [[Assisi]].

Giotte se 'nzurò cchiù o mene jndr'à 'u [[1287]] cu Ciuta (Ricevuta) de Lapo del Pela, da 'a quale avìe quattre figghie maschele e quattre femmene, e de ste uette figghie, sulamende une addevenìe pittore, Frangische.

=== 'A ''Madonne de San Giorgie a Coste'' ===
{{vedi anche|Madonne cu 'u Piccinne de San Giorgie a Coste}}
'A prima tavule appettete indipendendemende da Giotte in ordine cronologgiche jè probbabbilmende 'a ''[[Madonne cu ìu Piccinne de San Giorgie a Coste|Madonne cu 'u Piccinne]]'' de [[chiesera de San Giorgie a Coste|San Giorgie a Coste]] (Firenze, osce a 'u [[Musee Diocesane de Sando Stefano a 'u Ponde]]), ca putesse essere precedende a le affresche de Assisi. Pe otre studiose, 'nvece, se tratte de 'n'opere successive a 'u cantiere de Assisi e pure a ''[[Croce de Sanda Maria Novella]]''.

Sta opere fece vedè 'na solida rese d'a volumetrie de le personagge addò le attitudine sonde cchiù naturele ca in passate; 'u trone jè inzerite jndr'à 'na prospettive cendrele, furmanne quese 'na "nicchie" architettoniche, ca suggerisce 'u senze d'a profonnetà.

'A nuvetà d'u linguagge de sta tavule, relativamende piccenne e tagghiete lunghe le margene, se combrenne megghije facenne 'nu combronde cu l'esembie fiorendine de Maestà ca l'averene preceduto 'nu picche apprime, cumme [[Coppo de Marcovaldo]] e [[Cimabue]].

=== 'A Basilica superiora de Assisi ===
[[File:Maestro d'Isacco, assisi.jpg|thumb|200px|[[Maestre d'Isacche]], ''Isacche respinge Esaù'']]
{{vedi anche|Basilica superiora de Assisi}}
'A [[Basilica de San Frangische de Assisi]] avere state combletete jndr'à 'u [[1253]], cu granne interesse sia de le [[frangeschene]], purcè avenève viste cumme sede cendrele de l'ordine, lueche d'u brucaminde d'u [[San Frangische de Assisi|fondatore]] e mete de le pellegrinagge, e d'u papate, ca vedeve jndr'à le frangeschene de le fedele alleète pe repigghià 'u legheme cu le cristiene cchiù povere. L'inizie d'a decorazione e affresche non g'è canusciute, p'a distruzione de le andiche archivie jndr'à 'u XIX sechele, ma avessera risalì 'mbrà 'u 1280 e 'u 1290. L'artiste, scacchiete direttamende da le papi, accumenzarene da 'a [[Basilica superiora]].

==== Le ''Storie de Isacche'' ====
Le prime affresche avenèrene realizzete jndr'à 'u tranzette d'a botteghe de [[Cimabue]] addò assaje probbabilmende s'avere acchià pure Giotte uagnone. 'A màna soje, in particolere, jè probabbile jndr'à doje scene jndr'à vanna ierte d'a navata cu le ''Storie de Isacche'' (''Isacche benedice Giacobbe'' e ''Isacche ca scacce Esaù'' ca se iacchiene jnsr'à terza [[cambete]] a l'altezze d'a fenestre), genericamende attribbuite a 'nu [[Maestre de Isacche]], ca tenève 'na particolere predisposizione a resa volumetriche de le cuerpe, ausanne 'n'accentuete chiarescure e, ca ere capace de ambientà le proprie scene jndr'à 'n'ambiende architettoniche fittizie, disegnete seconne 'na [[prospettive]] e 'nu [[scorce]] laterele basate sus a le studie matematiche prospettece assaje de mode a 'u timbe e 'nsegnete a [[Viterbo]], a corta pontifice, addò furene 'mbortete a l'inizie d'u XII sechele da le Maistre arabe.

Diverse jè pure 'a tecniche ausete: p'a prima vote se ausò l'[[affresche]] ''a sciurnate'', invece ca ''a pontate''.
Alcune indichescene 'u Maestre de Isacche pure jndr'à le figure d'u romano [[Pitre Cavallini]] o d'u scultore [[Arnolfo de Cambio]], l'unice ca avessere mustrete de sapè esprimere jndr'à 'na maniere credibbile le valore de volume e de coerenze spaziele jndr'à le opere lore.<ref>'A trasute in scene de Giotte avene da certe indichete a 'u [[1297]], quanne realizzò l'affresche d'a [[Cappelle de San Nicola]] jndr'à [[Basilica 'nferiore]] cu l' ''Annunciazione'' sus 'a parete d'ingresse e le doje scene de le ''Mirachele post morte de San Frangische'' e d'a ''Morte e Abbevescimende d'u Piccinne de Suessa'', ca fanne vedè evidende affinità tecniche e esecutive cu 'a [[Cappelle de le Scrovegni]] invece se differenziescene da 'u cicle Frangeschene. 'A maggiore parte d'a critiche colloche però ste scene a 'u seconde soggiorne ad Assisi de Giotte.</ref>

==== Le ''Storie de San Frangische'' ====
{{vedi anche|Storie de san Frangische}}
[[File:Giotto - Legend of St Francis - -04- - Miracle of the Crucifix.jpg|thumb|200px|''Preghiere in San Tamiane'']]

Cchiù nnande, 'a fasce inferiroe d'a navate avenìe occupete da le vendotte ''Storie de San Frangische'' ca erene databbele 'mbrà l'urteme decennie d'u [[XIII sechele]] e le prime anne d'u [[XIV sechele|XIV]], 'nu cicle grandiose ca stupì le condemboranee e signò 'na svolte jndr'à pitture occindedele.

'U cicle illustre pundualmende 'u teste d'a ''Legenda'' combilete da San Bonavendure e da jidde dichiarete uniche teste uffisciele de referimende p'a biografije frageschene. Sotte a ogne scene cumbarive (cu 'u timbe s'a quase scangellete totta totte) 'na didascalie descrittive tratte da le devirse capitole d'a ''Legenda'' illustrete a picche a picche.

Stu cicle jè considerete da certe cristiene l'inizie d'a modernità e d'u ''appettà latine''. 'A tradizione iconografiche sacra, 'nfatte, puggieve sus 'a tradizione de le iconografe grece, quindi sceve sus a 'nu repertorie iconografiche assaje codifichete jndr'à le sechele; 'u suggette attuale ('nu sande moderne) e 'nu repertorie de epissodie straordinarie (sule pe fa 'n'esembie: nisciune maje, apprime de San Frangische, avère ricevute le [[stigmate]]) fecere sine ca Giotte jndr'à l'affresche avèra fà 'a mamme e l'attene de le modelle e de le figure, attingenne sule in parte a le modelle de petture ca s'averene già cimentete in eppisodie frangeschene sus 'a tavule (cumme [[Bonaventura Berlinghieri]] o 'u [[Maestre d'u San Frangische Bardi]]).

Apprisse a stu fatte vè reggistrete 'u corse nueve de le studie bibblece (purtete nnande proprie da le teologe [[frangeschene]] e [[domenichene]]) ca prediliggeve 'a letture de le teste jndr'à 'u lore senze letterele (senza troppe [[sione|irre e orre]] e rimande [[allegorie|allegorece]]) desideranne de condurre 'u fedele a 'n'ingondre 'u cchiù possibbile vive e immedesimative cu 'u teste sacre. Stu fatte favorì 'a scelte de rappresendaziune cu le vestite moderne e ca sottolineassere l'espressione d'u vissute.

=== 'A ''Croce de Sanda Maria Novella'' ===
[[File:Giotto di Bondone 083.jpg|200px|thumb|Croce de Sanda Maria Novella (1290-1300)]]
{{vedi anche|Croce de Sanda Maria Novella}}

'U prime capelavore fiorendine jè 'a granne ''[[Croce de Sanda Maria Novella]]'', citete cumme opere giottesche jndr'à 'nu documende d'u [[1312]] da 'nu certe Ricuccio di Puccio d'u Mugnaio e pure da Ghiberti, ma probabbilmende jè databbile cchiù o mene jndr'à 'u [[1290]] condemboraneo, quindi, alle ''Storie de San Frnagische'' d'a [[Basilica Superiore]].<ref>Da segnalà comungue ca p'a critiche de matrice anglosassone, l'opere non g'appartiene a Giotte, ma a 'n'anonime figure ca Offer nnumenò "Sanda Maria Novella Master" (R. Offner, Giotte non-Giotte, 1939).</ref>

Jè ìu prime suggette ca Giotte affronde in mode rivoluzionarie, in condraste cu l'iconografije ormaie canonizzete da [[Giunta Pisano]] d'u ''Christus patiens'' inarchete sinuosamende a sinistre. Giotte 'nvece appettò 'u cuerpe muerte in mode vertichele, cu le iamme pieghete ca ne facene induì tutte 'u pese. 'A forme non g'è cchiù nobbilitete da le consuete stilemi addevenìe accussì assolutamende umane e popolere.

Jndr'à chiste nuvetà jè condenute tutte 'u senze de l'arta soje e d'a nova senzibbilità religgiose ca restituisce a Criste 'a dimenziona terrena soje e da queste pigghje 'u senze spirituele cchiù profunne. Sulamende l'[[aureole]] arrecorde 'a natura divina soje, ma fece vedè le sembianze de 'n'omme umile ca ste soffre avveramende, cu 'u quale l'osservatore putesse combrondà le pene sue.

Jndr'à chidde anne Giotte ere già 'nu pettore affermate, capace de ccrejà 'nu sacche de imitature jndr'à cetate, pure ca rappresendeve sulamende l'andicipatore de 'na corrende d'avanguardia ca se impose cchiù tarde.

'U condeste toschene e fiorendine de l'epoca ere animete da granne fermende innovative, ca 'nfluezarene Giotte: a [[Pisa]] 'a botteghe de [[Nicole Pisano]] e pò d'u figghije [[Giuanne Pisano|Giuanne]] avère accumenzete 'nu percorse de recupere d'a pienezze d'a forma e de le valure de l'[[Arte romane|arte classiche]] aggiornete cu influsse gotice tranzalpine, 'nvece [[Siena]], in condatte privileggiete cu 'nu sacche de cendre culturele europee, avère viste l'inneste de nuvetà gotiche sus 'a tradizione bizandine jndr'à petture de 'n'artiste d'u calibro de [[Duccio di Buoninsegna]].

=== Le ''Stigmate de San Frangische'' ===

{{vedi anche|Stigmate de san Frangische}}
[[File:Giotto di Bondone 002.jpg|thumb|180px|''Stigmate de San Frangische'', Louvre (1300 cchiù o mene)]]

De data vicine jè considerete pure 'a tavule firmete da [[Pisa]] e conzervete a 'u [[Musee d'u Louvre|Louvre]] de [[Parigge]], ca raffiguresce le ''[[Stigmate de San Frangische, Giotte|Stigmate de San Frangische]]'' addò le storie d'a predelle sonde direttamende ripigghijete da le scene assisiate: quiste da certe avène considerete mutive a sostegne de l'attribbuzione d'u ''Cicle frangeschene'' a Giotte.

=== Seconde viagge a Rrome ===
Fine a 'u 1300 ste 'nu buche de alcune anne jndr'à produzione de Giotte. Certe critice onne ipotizzete ca putesse essere chiamate a Rrome da le Papi, ca puteve sce spiulanne otre opere de l'artiste apprisse le realizzazione a Assisi, soprattutte in occasione d'u [[giubillere]] d'u [[1300]] indette da [[Pape Bonifacio VIII]].

Quindi, po essere ca Giotte ha fatijete a [[Rrome]] 'mbrà 'u [[1297]] e 'u [[1300]], esperienze d'a quale non ge remanene tracce significative e, pe quiste, non g'è possibbile angore giudicà l'influenza soje sus a le petture romane, o a 'u condrarie, quande 'u stile sue avenìe 'nfluenzete da 'a scola romane.

Jndr'à [[Basilica de San Giuanne in Laterano]] jè conservete, 'nu frammende piccinne de 'nu cicle ben cchiù larie, forse riferibbile a Giotte, a stu soggiorne e a quidde successive.

=== Riendre a Firenze ===
Da documinde catastele d'u [[1301]] e d'u [[1304]] se canoscene le proprietà soje in Firenze, ca erene assaje avveramende e pe quiste se penze ca, cchiù o mene verse le trende anne, Giotte tenève già 'na botteghe e ere capace de ovvià a le cchiù prestiggiose commissiune d'u timbe.

Jndr'à stu periode appettò 'u ''[[Polittiche de Badia]]'' ([[Gallerie de le Uffizie]]) e, in virtù d'a fame diffuse jndr'à totte l'Itaglie, avenìe chiamete a fatià a [[Rimini]] e [[Padova]].

=== Rimini ===
[[File:Giotto di Bondone 084.jpg|thumb|175px|'U [[crocifisse de Rimini]].]]
'A presenze de Giotte a [[Rimini]] non g'è databbile cu precisione ma se presume ca pò essere collochete 'mbrà le anne de Padova e 'u ritorne a Assisi, prime o dope 'u soggiorne padovene. Securamende apprime d'u [[1309]], avene collochete cchiù o mene jndr'à 'u [[1303]].

A Rimini, cumme a Assisi, fatiò jndr'à 'nu condeste [[frangeschene]], jndr'à chisera già de San Frangische, osce canusciute cumme [[Tembie Malatestiane]], addò appettò 'nu cicle de affresche perdute, 'nvece reste angore jndr'à l'abside 'a ''[[Crocifisse de Rimini|Croce]]''.

Combrondanne 'u dipinde cu le otre croce de Giotte (prime 'mbrà tutte 'a vicine Croce jndr'à [[Cappelle de le Scrovegni]]) appare chiare cumme sonde mancande 'a cimasa e terminali (o cape croce), acchijete invece da [[Federiche Zeri]] jndr'à 'u [[1957]] jndr'à [[collezzione Jeckyl]] de [[Londre]].

L'autografije d'a Croce non g'è condivise da tutte le studiuse: pure ca fece vedè le qualità tipiche d'a pittura soje, pò essere ca se tratte de 'n'opere de botteghe cumme a 'nu sacche che onne assute cu 'a firma soje e appettete da 'nu disegne sue.

'U soggiorne de Rimini jè 'mbortande, soprattutte, pe l'influenze esercitete sus 'a lochele scola pittoriche e [[Miniature|miniatorie]] ca avène chiamete appunde [[scola riminese]], ca avìe 'mbrà le maggiore esponende [[Giuanne da Rimini|Giuanne]] e [[Pitre da Rimini]]. Proprie da 'na Croce de Giuanne, ca se vedève proprie ca avere derivete da Giotte e da 'a secure datazione a 'u [[1309]], s'à putute mettere 'u limite massime a presenze de Giotte jndr'à cetate.

=== Padova ===
D'u soggiorne padovene s'onne perse le affresche d'a [[Basiliche de Sand'Andonie de Padova|Basilica de Sand'Andonie]] e d'u [[Palazze d'a Raggione de Padova|Palazze d'a Raggione]] ca furene però realizzete jndr'à 'nu seconde soggiorne.

Le affresche residue d'a [[Basiliche de Sand'Andonie de Padova|Basiliche de Sand'Andonie]] (''Stigmate de San Frangische, Martirie de Frangeschene a Ceuta, Crocifissione'' e'' Cape de Profete'') sonde, pe quidde picche ca jè possibbile intuì, frutte d'a fatije de le collaboraturee assaje simile tecnicamende a quidde d'a successive [[Cappelle d'a Maddalene]] d'a [[Basiliche inferiore de Assisi]].

Le affresche perse d'u [[Palazze d'a Raggione, Padova|Palazze d'a Raggione]], terminete jndr'à 'u [[1309]], sonde citete jndr'à 'nu libbrecine d'u [[1350]], 'a ''Visio Aegidii Regis Patavi'' d'u notare Giuanne da Nono, ca le descrive cu tone endusiastece, testimonianne ca 'u suggette astrologiche d'u cicle ere tratte da 'nu teste assaije diffuse jndr'à 'u [[XIV sechele]], 'u ''Lucidator'', ca spiegheve le temberaminde umane in funzione de le influsse de le astre. Padova ere a 'u timbe 'nu cendre universitarie culturalmende assaije fervide, lueche d'incondre 'mbrà umaniste e scienziete e Giotte jè partecipe de sta atmosfere.

Pure le petture de l'Itaglie d'u nord subbirene l'influenze de Giotte: [[Guariento]], [[Giusto de' Menabuoi]], [[Jacopo Avanzi]] e [[Altichiero]] scuagghiarene 'nfatte 'u linguagge plastiche sue e naturalistiche cu le tradiziune lochele.

==== Cappelle de le Scrovegni ====
{{vedi anche|Cappelle de le Scrovegni}}

[[File:Giotto di Bondone 009.jpg|thumb|200px|''Combiande sus a Criste muerte'' - Cappelle de le Scrovegni]]
[[File:Giotto - Scrovegni - -01- - Expulsion of Joachim from the Temple.jpg|thumb|200px|''Cacciete de Giuacchine da 'u tembie'', Cappelle de le Scrovegni, [[Padova]]]]
[[File:Giotto-KissofJudas.jpg|thumb|200px|''Bacie de Giuda'']]
[[File:Giotto - Scrovegni - -08- - Presentation of the Virgin in the Temple.jpg|thumb|200px|''Presendazione d'a Vergine a 'u Tembie'']]

Remane 'nvece indatte 'u cicle de affresche cu ''Storie de Anna e Giuacchine, de Maria'', ''de Gesù'', ''Allegorie de le Vizie e de le Virtù'' e '' 'U Giudizie Universele'' d'a [[Cappelle de le Scrovegni|Cappelle de Enriche Scrovegni]] appettete 'mbrà 'u [[1303]] e 'u [[1305]]. L'indete cicle jè conziderete 'nu capelavore assolute d'a sotrie d'a petture e, soprattutte, 'u metre de combronde pe tutte le opere de dubbie attribbuzione giottesche, viste ca sus a l'autografije d'u maestre fiorendine jndr'à stu cicle non ge ne stonne dubbie.

Le affresche d'a [[Cappelle de le Scrovegni|Cappelle de l'Arene de Padova]] sonde funnamendele p'a conoscenze de l'arte giottesche purcè sonde chidde addò l'autografije e 'a datazione sonde certe e addò 'u ricorse a l'aiute jè limitete a l'esecuzione de le idee d'u maestre.

Jndr'à ''Cacciete de Giuacchine da 'u tembie'' se rescondrene certe eleminde tipice de l'arte de Giotte: ambiendazione architettoneche in prospettive intuitive, jndr'à quale se disponene le personagge, rese de le figure umane realistiche e non stilizzete, eloquenze de geste e espressione, vivace narrazione, solennità senza irre e orre d'a combosizione, presenze de linee de forze ca portene l'uecchje de l'osservatore.

[[Enriche Scrovegni]] nobbile de Pedova accattò 'u terrene jndr'à 'u [[1300]], jndr'à 'u [[1302]] accumenzò 'a costruzione d'a Cappelle ca s'acchieve 'nguedde a 'u palazze de famigghie apprisse destrutte.

Jndr'à 'u [[1304]] 'u [[pape Benedetto XI]] promulgheve 'n'indulgenze in favore de colore ca l'avessere visitete.
L'edificie fu consacrete proprie jndr'à 'u [[1305]] e se penze ca le affresche averene a essere ormaie spicciete pe quedda date.

Giotte appettò l'indera superfice cu 'nu pruggette iconografiche e decorative unitarie, ispirannese a "leggenda Aurea" de [[Jacopo da Varazze]] e a 'le ''Meditaziune sus 'a vite de Gesù'' d'u [[Pseudo-Bonaventura]].
Appettò, dividendele jndr'à 37 scene, 'nu cicle incendrete sus a 'u teme d'a salvezze ca accumenze da 'a storie de ''Giuacchine e Anna'' e condinue cu chidde de [[Marie, mamme de Gesù|Marie]] e [[Gesù]] lunghe le parete e termine cu 'u [[Giudizie Universele]] d'a condrofacciete. Sus a 'u zocchele jndr'à vanna vasce certe specchie de marme finde se alternescene a figure cu 'na sola cromature ca simboleggene le ''vizie'' e le ''virtù''.

Jndr'à cappelle, 'a petture de Giotte fece vedè 'na chiena maturità espressive:
* 'a combosizione rispetteve 'u pringipie d'u rapporte organiche 'mbra architetture e petture ottenenne 'u resultete de 'nu comblesse unitarie,
* Le parteminde decorative, le architetture simulete e le doje finde corette prospettece ca simulescene 'n'aperture sus 'a parete, sonde tutte eleminde ca obbediscene a 'na visiona unitarie, none sulamende prosettiche ma pure cromateche; dominesce 'nfatte 'u blu indensissime d'a volte ca se repete jndr'à ogne scene;
* le riquadre sonde tutte d'a stessa dimenzione.

Respette a l'affresche de Assisi se notane 'nu sacche de progresse: le figure sonde tueste e voluminose e rese angore cchiù salde da le variaziune cromateche, le tone de le culure s'onne fatte cchiù chiare jndr'à le zone sporgende. Certe accorgeminde tecnice fanne addevendà cchiù ricche de effette materece tutte l'ambiende:

* [[Stucche]] lucide o stucche romane avenìe ausete pe le finde marme;
* Stuezze metallece onne state 'nzertete jndr'à l'aureole de Criste Giudice jndr'à 'u Giudizie;
* Certe tavule de legne onne state 'nzertete jndr'à 'u mure;
* Ha state ausete l'[[encauste]] jndr'à le figure a finde rilieve.

Stonne 'nu sacche de citaziune de l'arte classiche e da 'a [[Stile Gotiche|scultura gotiche]] frangese, ca ha state incentivete da 'u combronde cu le statue sus a l'altare de [[Giuanne Pisano]], ma, sopratutte, 'na maggiore espressività jndr'à le sguarde intense de le personagge e jndr'à lore gestualità

'U stile de Giotte se ha evolute cu 'a ricerche de 'na petture capace de rennere l'umanità de le personagge sacre. 'Mbrà le brane cchiù suggestive stonne l'ambiende naturele e le architetture costruite cumme vere e proprie scatele prospetteche, ca certe vote avenene repetute pe no condraddì 'u rispette de l'unità de lueche, cumme 'a case de Anna, o 'u Tembie addò l'architettura soje jè repetute cchiù vote pure ca avene repigghiete da angolature differende.

'Nu sacche sonde le notaziune narrative e le particolere, pure ca sonde minore, de granne suggestione, le oggette, le arrede, le custume ca respecchiene l'ause, 'a mode d'u timbe. Certe personagge sonde vere e proprie ritratte ca certe vote sonde caricaturele ca donne 'u siense d'a trasposizione cronachisteche d'a vita rèele jndr'à rappresendazione sacra.

==== 'A Croce de Padova ====
Jndxr'à 'u [[musee civiche de Padova]] jè conservete 'na [[Crocifisse de padova|croce appettete]] ca avene da l'altare d'a cappelle de le Scrovegni, assaje raffinete p'a ricchezze decorative de le culure smaltete e pe l'andamende sagomete d'u supporte da 'u disegne gotiche, a parte p'u realisme d'a figure d'u Criste e jndr'à l'atteggiamende sofferente de Marie e de [[San Giuanne]] jndr'à le tabbellune laterele.

=== 'A Basiliche inferiore de Assisi ===
[[File:Parente di giotto, sposalizio di san francesco con la povertà, 1316-1318, volta nella basilica inferiore di assisi.jpg|thumb|175px|''Matrimonie de San Frangische cu 'a Povertà'', 1316-1318, volte jndr'à Basiliche inferiore de Assisi, attribbuite a 'u "[[Parente de Giotte]]", sus a 'nu disegne d'u maestre]]
'Mbra 'u [[1306]] e 'u [[1311]] fu n'otra vote a Assisi pe eseguì le affresche d'a zone d'u transette d'a [[Basiliche inferiore]] ca comprende: le ''[[Storie d'a VIte de Criste]]'', le ''[[Allegorie frangeschene]]'' sus a le vele, e 'a [[Cappelle d'a Maddalene]]''. Avveramende, a mane d'u maestre non ge ste proprie e pe le numerose commissiune lassò 'a stesure a personagge d'a cricca soje.

'A commissione fu d'u Vescovo [[Teobaldo Pontano]] in careche da 'u [[1296]] a 'u [[1329]] e 'a fatje fu purtete nnande pe 'nu sacche de anne coinvolgenne 'nu sbuenne de aiute: [[Parende de Giotte]], [[Maestre de le Vele]] e [[Palermino di Guido]] (quist'urteme citete 'nzieme a 'u maestre jndr'à 'nu documende d'u [[1309]] addò s'imbegne a pajà 'nu debite).

'A seconda presenze de Giotte jndr'à cetate umbre accumenze 'mbrà 'u [[1035]] e 'u [[1306]] e dure fine a 'u [[13111]] cioè apprisse 'u soggiorne padovene pe appettà 'a [[Cappelle d'a Maddalena]] addò jè ritratte 'u committente ''Teobaldo Pontano'' vescove da 'u [[1296]] a 'u [[1329]].

'A storie jè pigghiete da 'a ''[[[Legenda aurea]]'' de [[Jacopo da Varazze]]; p'a [[Maddalene]] le [[Frangeschene]] avèrene 'nu culte particolere. Giotte traspurtò a Assisi le progresse fatte a Padova, jndr'à le soluzione scenografeche e jndr'à spazialità, jndr'à tecniche e, soprattutte, jndr'à qualità de le culure chiare e cavede.

A le episodie d'a vite de Maddalene avenèrene aggiunde chidde de ''Marta e de Lazzaro''.

Le [[Allegorie Frangeschene]] occupescene le vele d'a volte d'u transette: ''Povertà, Castità, Obbedienze'', 'a ''Glorie de San Frangische'' e le scene d'u cicle d'a ''Vite de Criste'' sonde disposte lunghe le pareti e le volte d'u transette destre. 

'Nu documende d'u [[4 sciugne]] d'u [[1309]] testimonie 'a presenze de l'artiste jndr'à cetate inzieme a l'aiute Palmerino di Guido ma le collabborature erene sicuramende numerose viste le dimenziune de l'imbrese. 'A vivacità de le scene, le soluziune scenografeche e spaziele de ampie respire e certe citaziune dirette d'u cicle padovene onne mise d'accorde studiuse e critice sus a l'appartenenze d'u pruggette generele de le affresche a Giotte, ma 'a realizzazione pettoreche fu deleghete a le membre d'a botteghe, addò le idendità sonde angore scunnute rrete e nome cumme [[Parente de Giotte]], [[Maestre de le Vele]] e [[Maestre d'a Cappelle de San Nicola]], [[Maestre Espressioniste de Santa Chiara]]. Certe de ste seguace, quase securamende umbre, spannerene 'u stile giottesche jndr'à le chiesere d'a zone.

=== N'otra vote a Firenze ===
Jndr'à 'u [[1311]] ere già turnete a Firenze, stonne pure de le documinde d'u [[1314]] ca parlene de le attività soje economeche extra pettoreche.

'A presenze a Firenze jè sicuramende documendete jndr'à l'anne [[1314]], [[138]], [[1320]], [[1325]], [[1326]] e [[1327]]. Jndr'à 'u 1327, specialmende, se screvìe a l'[[Arte de le Midece e Speziale]] ca, p'a prima vote, pigghieve petture.

=== Terze viaggie a Rrome ===
Jndr'à 'u [[1313]], jndr'à 'n alettere, 'ncarecò [[Benedette di Pace]] de recuperà le masserizie presse 'a proprietarie d'a case affittete a [[Rrome]]; 'u documende jè 'a testimonianze d'u terze soggiorne romane, Giotte scì a Rrome jndr'à l'anne de quanne fece 'u ''[[Mosaiche d'a Navicelle de le Apostoli]]'' p'u portiche de l'[[andiche Basiliche de San Pitre in Vaticano]] su commissione d'u [[Cardinele]] [[Jacopo Caetani Stefaneschi]], [[archiprevete]] e benefattore d'a Basiliche eppure Diacono de [[Chiesera de San Giorgie a 'u velabre|San Giorgie a 'u velabre]], ca 'u pajò docinde [[fiorine]] e, pe l'occasione, screvìe de le verse da scaffà jndr'à 'u mosaiche.

'A lunette d'a ''Navicelle'' avere fà parte de 'nu cicle musive cchiù granne. 'A lunette avenìe combletamende refatte e osce pare ca de origginale da l'epoche de Giotte ste sulamende 'n'angele.

'Na copie avenìe disegnete da doje artiste d'u Quattrecinde, [[Pisanello]] e [[Parri di Spinello]], e se iacchie a 'u [[Metropolitan Museum of Art de New York]]. Doje tunne cu le facce de angele, ca facevene parte d'u cicle, sonde conservete rispettivamende: a 'a [[Chiesere de San Pitre Ispano]] de [[Boville Enrica]] ([[Frosinone]]) e jndr'à le [[Grotte Vaticane]].

Da le disegne, fatte apprime d'a distruziona soje, se pò recostruì 'a combosizione: raffigureve 'a varche de le aposotole jndr'à 'nu temborelem sus 'a destre Pitre salvete da Criste 'nvece a sinistre se vedeve 'na cetate turrita. 'U suggette ere ispirete da opere [[Arte tarde-andiche|tarde-andiche]] e [[Arte paleocristiene|paleocristiene]], ca Giotte avère avute sicuramende occasione di vedè a Rrome, alimentanne 'nu rapporte de dialeghe condinue cu 'u munne classiche.

Le doje tunne sonde realizzete cu 'na tecnica identica a quedde de le botteghe romane d'a fine d'u docinde e, probbabbilmede, sonde opere de maestranze lochele ca eseguirene le cartune de l'artiste fiorendine addò se recanosce proprie assaije 'u stile sue proprie da 'a solidità d'u modellete da l'aspette monumendele de le figure.

=== 'A ''Madonne de Ognessande'' e otre opere fiorendine ===
{{vedi anche|Madonne de Ognessande}}
[[File:Giotto Ognissanti Madonna.jpg|thumb|200px|Maestà de le Uffizie (''Madonne de Ognessande'')]]
Rrome ha state 'na parendesi jndr'à 'nu periode jndr'à 'u quale Giotte steve assaije proprie a Firenze. Jndr'à stu periode appettò le opere d'a maturità artistica soje cumme 'a ''[[Maestà de Ognessande]]'', 'a ''[[Dormitio Virginis, Giotte|Dormitio Virginis]]'' d'a [[Gemäldegalerie de Berlino]], 'a ''[[Croce de Ognessande]]''.

[[File:Giotto di Bondone 087.jpg|thumb|150px|left|''Dormitio Virginis'' (dettaglie)]]
Jndr'à ''[[Dormitio Virginis, Giotte|Dormitio Virginis]]'' Giotte riuscì a innovà 'nu teme e 'na combosizione andiche grazie a disposizione de le personagge jndr'à 'u spazie. 'U [[Crocifisse de Ognessande]], angore in loco, fu appettete pe le [[Umiliete]] e jè simile a le figure ca s'assomigghiene de Assisi tande ca s'à penzete a 'u cosidette [[Parente de Giotte]].

'A [[Maestà de Ognessande|Maestà]] de le [[Uffizie]] ve combrondete cu doje famuse precedende de [[Cimabue]] e [[Duccio de Boninsegna]], jndr'à stessa stanze d'u Musee, pe capìe 'a modernità de linguagge. 'U trone de guste gotiche addò s'inzerisce 'a figure putente e monumendele de Marie jè disegnete cu 'na prospettive cendrele, 'a Vergine jè accerchiete da 'na schiere de Angeli e da quattre sande ca se stagliescene evidenzianne plasticamende da 'u funne oro.

=== Le affresche de Sanda Croce ===
Jndr'à 'u [[1318]], seconne a quande atteste Ghiberti, accumenzò a appettà quattre cappelle e quattre polittice pe quattre addeverse famigghie fiorendine jndr'à chisere de le frangeschene de Sanda Croce: 'a [[Cappelle Bardi]] (''Vite de San Frangische''), 'a [[Cappelle Peruzzi]] (''Vite de San Giuanne Battista e de San Giuanne Evangeliste'' cchiù 'u polittico cu [[Taddeo Gaddi]]), e le perse Cappelle Giugni (''Storie de le Apostole'') e Tosinghi Spinelli (''Storie d'a Vergine'') da quale remane l' ''[[Assunta, Maestre di Figline|Assunte]]'' d'u [[Maestre de Figline]]. De ste cappelle ttrede erene mise jndr'à zone a destre d'a cappella cendrele e una jndr'à quedde a sinistre: restene sulamende le prime e doje a destre: le Cappelle Bardi e Peruzzi.

==== 'A Cappelle Peruzzi ====
{{vedi anche|Cappelle Peruzzi}}
[[File:Giotto di Bondone 051.jpg|thumb|250px|''Assunzione de san Giuanne Evangeliste'', Cappelle Peruzzi]]

'A Cappelle Peruzzi, cu l'affresche d'a ''Vite de San Giuanne Battista e de San Giuanne Evangeliste'', av'e 'na granna considerazione pure jndr'à 'u Rinascimende; 'u state de conservazione de osce a die jè fortemende combromesse da 'nu sacche de fatture ca s'onne succedute jndr'à 'u timbe, ma non ge imbedisce de vedè 'a qualità de le figure rese plasticamende da 'n'accorte ause d'u chiaroscure e caratterizzete da 'u studie approfonnite de le probbleme de rese e rappresendaziona spaziele.

Le brane cchiù suggestive sonde le architetture 'a uerre proprie de l'edificie condemboranee scianghete in prospettive ca condinuene, pure, oltre a le cornice de le scene furnenne 'n'istandanea d'u stile urbanistiche d'u timbe de Giotte. Jndr'à ste quinde prospettiche, se sveluppescene le storie sacre comboste in mode calibbrete jndr'à 'u numere e jndr'à 'u movimende de le personagge. Le architetture sonde inoltre disposte in mode cchiù espressive, cu vive spigole ca forzene certe caratteristiche de le scene.

Se note 'n'evoluzzione d'u stile de Giotte, cu pannegge larie e debordande cumme maje viste apprime ca esaltene 'a monumendalità de le figure.

'A sapienza combositive de Giotte addevenìe mutive de ispirazione pe l'artiste ca avenèrene apprisse cumme ad esembie [[Masaccio]] pe le affresche d'a [[Cappelle Brancacci]] jndr'à [[Chisera de Sanda Maria d'u Carmine, Firenze|Chiesera d'u Carmine]] (ca cupiò pe esembie le vicchije vicchije jndr'à scene d'u ''Abbevescimende de Drusiana'') e [[Michelangele]] doje sechele apprisse, ca ne cupiò 'nu sacche de figure.

Da 'a stessa cappelle avene 'u ''Polittiche Peruzzi'' ca fu scuasciete e perse jndr'à 'nu sacche de collezione separete fine a 'u ricongiungimende jndr'à l'attuale collocazione a 'u [[Museum of Art de Raleight]] ([[Nord Caroline]]) ca rappresende 'a ''Madonne cu le figure de Sande 'mbrà tutte l'otre stonne le doje San Giuanne e San Frangische'', 'u stile figurative jè simile a quidde d'a cappelle pure ce le sande sonde mise jndr'à 'nu condeste neutre e non ricche de eleminde decorative ma, comungue, assaije salde jndr'à lore volumetrie.

==== 'A Cappelle Bardi ====
{{vedi anche|Cappelle Bardi}}
[[File:Giotto di Bondone 060.jpg|thumb|250px|Cappelle Bardi, ''Funerele de San Frangische'']]

L'otra cappelle de Sanda Croce jè 'a Bardi ca dice d'a ''Vite de San Frangische'' e figure de ''Sande frangeschene''. Ha state recuperete jndr'à 'u diciannovesime sechele apprisse a 'n'operete sciapite d'u Settecinde e jè inderessande notà le differenze stilistiche cu l'analoghe cicle assisiane de cchiù de 20 anne apprime, a fronde de 'n'iconografije sostanzialmende uguale.

Giotte preferì dà cchiù 'mbortanze a 'a figure umane, marcanne cchiù forte le valure espressive, probabilmende, pe assecondà 'a svolte in senze pauperistiche de le [[Conventuale]] operete jndr'à chidde anne. 'U sande pare stranamande ''imberbe'' jndr'à tutte le storie.

Le combosiziune sonde assaije sempblifichete (ste a ce parle de "stasi inventiva" d'u maestre), e jè 'a disposizione de le figure a dà 'u senze d'a profondità spaziele cumme jndr'à 'u case de le ''Funerele di San Frangische''. Cchiù notevole jè però 'a rese de le emoziune cu geste eloquende, cumme chidde de le confrate ca se disperescene nnande a salme stennute, cu geste e espressiune incredibbilmende realistice.

=== 'U ''Polittiche Baroncelli'' ===
[[File:Museo di santa croce, polittico di giotto.JPG|thumb|150px|left|'U ''Polittiche Baroncelli'']]
Sus a l'altare d'a [[Cappelle Baroncelli]] (pò affreschete da [[Taddeo Gaddi]]) jè situete 'u [[Polittiche Baroncelli|Polittiche]] ca ha state fatte cchiù o mene jndr'à 'u [[1328]], ca mò non ge tene 'a cuspide ca se iacchije jndr'à [[Timken Art Gallery]] de [[San Diego]] ([[California]]), 'nvece 'a cornice origginele ha state sostituite da une d'u quattrecinde. 'U suggette rappresendete jè 'a ''Incoronazione d'a Vergine'' attorniete da 'n'affollete ''Glorie de Iangele e Sande''.

'U ricorse a le aiute pe l'esecuzione jè larie assaije, stè 'n'accenduete guste scenografiche e cromatiche ccrejete da 'n'infinità de tnte finissime, ma cu 'na minore profunnetà viste ca 'u spazie jè anghiute de figure ca sonde varie sia pe le tipe de le facce ca pe le espressione.

=== Opere ingerte, riferibbele a stu periode ===
{| align=right
|[[File:Giotto di Bondone 082.jpg|thumb|164px|''Sande Stefano'', Musee Horne]] || [[File:Giotto di Bondone 086.jpg|thumb|200px|''Madonne cu 'u Piccinne'', National Gallery de Washington'']]
|}

De stu periode sonde conzervete 'nu sacche de otre tavule giottewche, 'nu sacche de vote erene stuezze de polittice fatte 'a stuezze, jndr'à le quale se presende sembre ìu probbleme de l'autografije ca non g'è maje secure.

Une de le cchiù 'mbortande jndr'à stu sienze jè 'a ''Croce appettete'' de [[San Felice de Piazza]]. 'U ''[[Polittiche de Sanda Reparate]]'' jè attribbuite a 'u Maestre cu 'a collabborazione d'u [[Parente de Giotte]], 'u ''Sando Stefano'' d'a [[Musee Horne|Collezzione Horne]] de Firenze jè probbabbilmende opere autografe e avène associete cumme reste de 'n'uniche opere a doje framminde: 'u ''San Giuanne Evangeliste e 'u San Lorenze'' tutte e doje d'u [[Musee Jacquemart-André]] de [[Parigi]] ([[Frange]]) e 'a belle assaije  ''Madonne cu 'u Piccinne'' d'a [[National Gallery de Washington]].

Jndr'à 'nu sbuenne de musee sonde sparpagghiete pure le tavulette de dimenziune piccinne: 'a ''Natività e Adorazzione de le Magi'' d'u [[Metropolitan Museum of Art]] de [[New York]] (ca s'assomigghie a le scene de Assisi e Padova), 'a ''Presendazione de Gesù a 'u Tembie'' ([[Boston (Massachussets)|Boston]], [[Isabella Stewart Gardner Museum]], l' ''Urtema Cena, Crucifissione e Scennute a 'u Limbe'' d'a [[Alte Pinakotek de Monaco]], 'a ''Deposizzione'' d'a [[Collezione Berenson]] a Firenze e 'a ''Pentecoste'' ([[National Gallery, Londre|National Gallery de Londre]]), ca seconne 'u storiche [[Ferdinande Bologna]] faceve parte de 'nu polittiche arrecurdete da 'u Vasari a [[Sansepolcro]].

<gallery>
Image:Giotto di Bondone 088.jpg|'A ''Pentescoste'', National Gallery de Londre
Image:Giotto di Bondone 001.jpg|'A ''Crucifissione'', Alte Pinakothek de Monaco de Baviera
</gallery>

=== 'U ''Polittiche Stefaneschi'' ===

{{vedi anche|Polittico Stefaneschi}}
[[File:Polittico stefaneschi, retro.jpg|thumb|250px|Polittiche Stefaneschi, recto]]

'U [[1320]] jè l'anne d'u ''[[Polittiche Stefaneschi]]'' ([[Musee Vatichene]]), commissionete pe l'altare maggiore de l'[[andiche basiliche de San Pitre in Vatichene|Basiliche de San Pitre]] da 'u [[Cardinale]] [[Jacopo Stefaneschi]], ca 'ngaricò Giotte pure de decorà 'a tribune de l'abside de San Pitre cu 'u cicle de affresche perdute jndr'à 'u rifacimende d'u [[XVI sechele]].

'U polittiche avenìe idèete da 'u Maestre, ma appettete 'nzieme a aiute, e jè caratterizzete da 'na granne varietà cromatiche a scope decorative; l'imbortanze d'u lueche p'a quale ere destinete 'mboneve l'ause d'u funne oro da 'u quale le figure monumendele se stagliene cu granne sicurezze.
Appettete su tutte e doje le late rappresende sus a 'u verse 'u ''Criste in trone cu le martire de [[San Pitre]] e de [[San Paole de Tarso|San Paole]]'' (simbele d'a chisera stesse), sus a 'u recto ''San Pitre in Trone'', jndr'à le scombarte e jndr'à le predelle 'a ''Vergine cu 'u Piccinne in Trone'' cu diverse figure de ''Sande e Apostole''.

Seconne a Vasari, Giotte remanìe a Rrome pe seje anne, facenne pure otre opere commissionete jndr'à otre cetate tagliàne, spiccianne 'a sede papele de [[Avignone]]. 'U biografe aretine citò pure opere non giottesche, ma ca comungue descrivìe 'nu pettore moderne, impegnete sus 'a diverse fronte e cercunnete da 'nu sacche de aiute.

Cchiù tarde turnò a Firenze, addò affrescò 'a ggià nnomenete [[Cappelle Bardi]]. 'Nu picche apprime d'a partenza soje da Firenze jndr'à 'u [[1327]], l'artiste se screvìe p'a prima vote a l'[[Arte de le Midece e Speziele]] 'nzieme a le alunne cchiù fedele [[Bernardo Daddi]] e [[Taddeo Gaddi]] ca 'u seguirene jndr'à l'urteme 'mbrese.

=== Napule ===
Jndr'à 'u [[1328]], apprisse ca avere spicciete 'u [[Polittiche Baroncelli]], avenìe chiamete da 'u Rre [[Roberte d'Angiò]] a [[Napule]] e remanìe fine a 'u [[1333]], 'nzieme a totte 'a botteghe. 'U Rre 'u nnomenò "famigliare" e "prime pettore de corte e nostre fedele" ([[1333]]), cioè, pettore de corte, a testimonià l'enorme conziderazione ca Giotte avere oramaie raggiunde. 'U Rre le assegnò pure 'nu stipendie annue.

L'opera soje jè assaije belle documendete (ne remane 'u condratte, avveramende utile pe canoscere cumme ere strutturete 'a fatije jndr'à bottega soje), ma a Napule reste, osce a die, avveramende picca rrobbe de le fatije sue: 'nu frammende de 'n'affresche ca raffiguresce 'a ''Lamendazione sus a 'u Criste Muerte'' jndr'à [[Chiesere de Sanda Chiara, Napule|Sanda Chiara]] e le figure de ''Omme Illustre'' appettete jndr'à le strombe de le finestre d'a Cappelle de Sanda Barbara jndr'à 'u [[Maschie Angioine|Castelnueve]], ca pe differenze stilistiche sonde attribbuibbele a le alunne sue.
'Nu sacche de chiste addevenirene maestre 'mbortande e fecere canoscere e rennovarene 'u stile de Giotte jndr'à le decennie successive ([[Parente de Giotte]], [[Maso de Banco]], [[Taddeo Gaddi], [[Bernardo Daddi]]).

'A presenza soje a Napule fu 'mbortande p'a formazione de le pettore lochele, cumme 'u [[Maestre de Giuanne Barrile]], [[Roberte d'Oderisio]] e [[Pitre Orimina]].

A Firenze, indande, agive cumme procuratore de l'attene 'u figghije Frangische, ca avenìe immatricolete jndr'à 'u [[1341]] jndr'à l'[[Arte de le Midece e Speziele]].



=== Bologne ===
Apprisse 'u [[1333]] Giotte scì a [[Bologne]], addò remane 'u [[Polittiche de Bologne|Polittiche]] firmete ca avenève d'a [[Chisere de Sanda Maria de le Angele, Bologne|Chiesera de Sanda Maria de le Angele]], sus a 'nu funne d'ore, cu 'u scombarte cendrele ca raffiguresce 'a ''Madonne in Trone'' e sus a le laterele ''San Pitre, l'[[Arcangele Gabbriele]], [[Michele Arcangele]] e [[San Paole]]'', tutte figure solide, cumme tradizione jndr'à sta urtema fase de l'attività soje, da le pannegge fortemende chiaroscurate, da le culure brillande e cu 'nu linguagge ca 'u vvicine a 'a culture figurative padane cumme jndr'à figure de Michele Arcangele ca arrecorde le angele de [[Guariento]].

Non ge remane tracce, 'nvece, d'a presunde decorazione d'a [[Rocca de Galliera]] d'u leghete pontificie [[Bertrando d'u Poggetto]], condinuamende destrutte da le bolognise.

=== Opere de l'urteme periode ===
Sus 'a scie de ste conzideraziune jè possibbile collocà jndr'à l'urtema fase d'a carriera soje otre stuezze erratece cumme: 'a ''Crucifissione de Strasburghe'' (Musee Civiche) e quedda d'a [[Gemäldegalerie de Berline]].

=== Architette de Firenze ===
[[File:CampanileGiotto-01.jpg|thumb|150px|right|Cambanile de Giotte (Firenze)]]
Trascurrìe l'urteme anne fatianne pure cumme [[architette]], quase sembre a Firenze addò jè nnomenete 'u [[12 abbrile]] d'u [[1334]] ''Capemaestre de l'Opere de [[Chiesere de Sanda Reparete|Sanda Reparete]]'' (cioè de le candiere apirte jndr'à [[chiazza d'u Duomo, Firenze|chiazza d'u Duomo]] e soprintendende de le opere pubbleche d'u Comune. Pe stu 'ngariche pigghijeve 'nu stipendie annue de cinde fiorine. Seconne 'u [[Giuanne Villani]] accumenzò 'u [[18 luglie]]d'u stesse anne 'a fatje de fondazione d'u [[Cabaniel de Giotte|Cambanile d'u Duomo]] ca dirigìe fine a costruzione de l'ordine 'nferiore cu le vascerilieve.

=== Melane ===
Apprime d'u [[1337]], date d'a morte, scì a [[Melane]] da [[Azzo Visconti]], ma le opere de sta fase sonde sparite tutte. Remanìe però tracce d'a presenza soje soprattutte sus a l'influenze esercitete sus a le petture lombarde d'u Trecinde, cumme 'a ''Crucifissione'' d'a [[chiesere de San Gottardo in Corte]].

=== 'A morte a Firenze ===
L'urtema opere fiorendine spicciete da le aiute jè 'a [[Cappelle d'u Podestà d'u Bargello]], addò jè presende 'nu cicle de affresche, osce in cattive state de conzervazione (pure pe colpe de restaure fatte jndr'ù Uettecinde ca onne state sbagliete), ca raffigure ''Storie d'a Maddalene'' e '' 'U Giudizie Universele''. Jndr'à stu cicle jè famose 'u cchiù andiche ritratte de [[Dante Alighieri]], appettete senze 'u tradizionele [[nase]] aquiline.

Giotte, murìe l'[[8 scennare]] d'u [[1337]] ('u [[Giuanne Villani|Viullani]] arreporte 'a date de morte avvenute jndr'à fine d'u ''1336'' seconne 'u [[calendarije fiorendine]]) e avenìe bruchete jndr'à [[chiesere de Sanda Reparete|Sanda Reparete]] cu 'na cerimonije solenne a spese d'u Comune.

== L'imbortanze artistiche ==
Giotte addevenìe già in vite 'n'artiste simbele, 'nu vere e proprie mite culturele, detendore de 'na conziderazione ca non ge cangiò, 'nvece crescìe sembre de cchiù jndr'à le sechele ca avenèrene apprisse 'a morta soje.

[[Giuanne Villani]] screvìe: "Il più sovrano maestro stato in dipintura che si trovasse al suo tempo, e quegli che più trasse ogni figura e atti al naturale."

Pe [[Cennino Cennini]]: "Rimutò l'arte di greco in latino e ridusse al moderno" alludenne a 'u supermanede de le scheme bizandine e all'aperture verse 'na rappresendazione ca 'ndroduceve 'u sienze d'u spazie, d'u volume e d'u culore anticipanne le valure de l'età de l'[[Umanesime]].

L'esperienze de apprendistate cu [[Cimabue]] ha state, senza dubbie, de stimele p'u pettore uagnone, purcè Cimabue, all'epoche ere 'n'artiste innovative e da 'u linguagge certamende moderne, ca se libbereve da le module bizandineggiande, evolvenne verse 'na petture ca assimileve l'arte classiche, cercanne, condemboraneamende, effetti realistice e espressive.

'Mbortande jndr'à stu aspette fu 'u viagge a Rrome, ca offrì 'a possibbilità de 'nu combronde cu 'a classicità, ma pure cu artiste cumme 'u scultore [[Arnolfo di Cambio]] e le petture d'a scola lochele: [[Pitre Cavallini]], [[Jacopo Torriti]] e [[Filippe Rusuti]], animete da 'u stesse spirite de innovazione e sperimendazione operanne jndr'à le candiere de le granne Basiliche inaugurete da [[Niccolò III]] e da [[Niccolò IV]].

== Le seguace ==
{{vedi anche|scola giottesche}}
[[File:Giotto-Liberation of the Eretico.jpg|thumb|200px|Opere de 'nu seguace: ''[[San Frangische libbere l'eretiche Pitre de Alife|Libberazione de l'Eretiche]]'', Basiliche superiore de Assisi, pò essere d'u [[Maestre d'a Sanda Cecilia]].]]
[[File:Maso di banco san silvestro.jpg|thumb|250px|Une de le megghije alunne de Giotte: [[Maso di Banco]], ''San Silvestre ca abbevesce doje masciare'', Sanda Croce, Firenze.]]

Giotte avère combletete le numerose commissiune d'a bottega soje ausanne 'n'organizzazione d'a fatije 'mbostete seconne 'na loggica ca osce a die chiamasseme "imbrenditoriele", ca prevedève 'u coordinamende d'a fatije de 'nu sacche de collabborature. Stu mode, apprime ausete sulamende jndr'à le candiere architettonece e da le maestranze de sculture e scalpelline attive jndr'à le cattedrele [[romaneche]] e [[gotiche]], ha state une de le cchiù granne innovaziune purtete jndr'à petture da l' ''equipe'' soje e ne fece capì pure le dificoltà de letture e de attribbuzione de 'nu sacche de opere sue.

Vasari citò le nome de certe de le cchiù stritte aiutande, non tutte erene famuse: [[Taddeo Gaddi]], [[Puccio Capanna]], [[Ottaviane da Faenza]], [[Giuglielme da Forlì]] e pò amma aggiungere pure tutte le seguace e condinuature d'u stile sue ca ccrejarene de le scole lochele jndr'à le zone addò jidde avère passete.

A Firenze e in Toscana operavene le accussì ditte "progiottesche" le seguace ca avèrene viste all'opere Giotte jndr'à cetate soje: [[Maso di Banco]], [[Giottino]], [[Bernardo Daddi]], 'u [[Maestre d'a Sanda Cecilia]], 'u [[Maestre de Figline]], [[Pacino di Bonaguida]], [[Jacopo del Casentino]], [[Stefano Fiorentino]].
Le fatte biografece de 'nu sacche de ste petture non g'onne state angore documendete accumme se deve: vite e 'nu sbuenne de opere de [[Giottino]] o [[Stefano Fiorentino]] sonde angore misteriose.

In [[Umbria]], 'u stile giottesche pigghijò 'na connotazione devozionele e popolere arrecanuscibbile jndr'à l'opere d'u [[Maestre de Sanda Chiara]] da [[Montefalco]], d'u [[Maestre espressioniste de Sanda Chiara]], d'u stesse [[Puccio Capanna]] e d'u accussì ditte [[Maestre coloriste]], 'n'artiste de granne levèlle.

A Rimini nascì 'na [[scola riminese|scole]] ca avìe 'nu periode piccinne de splendore cu [[Neri da Rimini]], [[Giuliane Da Rimini]], [[Giuanne da Rimini]], 'u [[Maestre de l'Arengario]]. 'Mbrà l'autore de opere 'nderessande steve 'u [[Maestre d'a Cappelle de San Nicola]], ca l'affresche d'a [[Basiliche de San Nicola da Tolentino, Tolentino|Basiliche de San Nicola da Tolentino]] e de l'[[Abbazie de Pomposa]] ca facìe jidde filtrarene 'a matricia giottesche cu 'nfluenze lochele e, soprattutte, bolognise. Sta scole emiliane-romagnole producìe de le capolavure pure jndr'à 'u cambe d'a miniature.

L'influenze de Giotte se stennìe, cchiù tarde, pure jndr'à le scole settendrionele cumme demostre l'arte, successive de doje generaziune, de [[Altichiero]], [[Guariento]] e [[GIusto de' Menabuoi]]. Pure a [[Napule]] 'a presenze de Giotte lassò 'n'imbronde durature, cumme se note da l'opere de artiste cumme a [[Robberte d'Oderisio]] (attive da l'anne '30 d'u Trecinde e nnomenete fine a 'u [[1382]]), ca decorò 'a [[Chiesere de l'Ingoronete]] cu affresche de aristocrateche eleganze (osce stacchete e conservete a [[Chiesere de Santa Chiara, Napule|Sanda Chiara]]).

Non ge sà capite angore bbuene 'u rapporte 'mbrà Giotte e 'a [[scola romane]], in particolere le studuìiuse non ge se iacchijene sus a 'u fatte de capì ce onne state le romane ([[Pietro Cavallini]], [[Jacopo Torriti]], ecc.) a 'nfluenzà Giotte e le toschene oppure ha accappete a smerse.

Le studie cchiù recende parene oriendete cchiù sus 'a prime ipotesi. In ogne case le attività artistiche a Rrome ruzzularene 'nderre apprisse 'u trasferimende d'u [[Papate]] a [[Avignone]] jndr'à 'u [[1309]].

A 'a fine de tutte, Giotte, cu le viagge a mundone ca facìe, ha state 'u ccreatore de 'nu stile "tagliàne" in pitture, ca avenìe ausete da [[Melane]] a [[Napule]], passanne pe le reggione. L'influsse de Giotte jè presende pure jndr'à certe autore de otre scole, cumme 'a parallele [[scola senese]], cumme demostrene le 'mbostaziune architettoneche de certe opere, pe esembie de [[Pitre Lorenzetti|Pitre]] e [[Ambrogio Lorenzetti]]. L'esperienze giottesche ha state 'a base p'a successive rivoluzione rinascimendele fiorendine.

== Note ==
<references/>

== Bibliografije ==
*Giorgio Vasari - ''Le vite de più eccellenti pittori, scultori e architetti'' 1568
*R. Salvini - ''Giotto Bibliografia'' 1938
*P. Toesca - ''Giotto'' 1941
*C. Gnudi - ''Giotto'' 1958"
*[[Roberto Longhi]] - ''Giotto spazioso'' in Paragone n 31, 1958.
*G. Previtali - ''La fortuna dei Primitivi'' 1964
*D. Gioseffi - ''Giotto Architetto'' 1968
*A. M. Romanini Arnolfo di Cambio e lo Stil nuovo del gotico italiano 1969
*L. Hueck - ''Le opere di Giotto per la Chiesa di Ognissanti'' 1992
*G. Previtali - ''Giotto e la sua bottega'' 1993
*Castel Franchi Vegas - ''L'arte medievale in Italia e nell'occidente europeo'' 1993
*A. Tartuferi - ''Giotto catalogo Mostra'' 2000
* ''La Croce di Santa Maria Novella'', a cura di M. Ciatti e M. Seidel, Edifir, Firenze 2000
*B. Zanardi - ''Giotto e Pietro Cavallini, la questione di Assisi e il cantiere medievale della pittura a fresco'' 2002
*G. Basile - ''Giotto agli Scrovegni, la cappella restaurata'' 2002
*U. M. Milizia - "Struttura di una Leggenda" ''English and Italian Text'' 2002

== Musei ==
Liste de le [[musee]] ca tènene e fanne vedè le opere de l'artiste:

* [[Musee de le Belle Arti de Budapest]]
* [[Pinacoteche Nazionele de Bologne]]
* [[Staatliche Museum de Berline]]
* [[Gardner Museum de Boston]]
* [[Uffizie|Gallerie de le Uffizie de Firenze]]
* [[Alte Pinakothek de Monaco]]
* [[Pinacoteche vatichene]]
* [[Musee Civice a le Eremitani de Padova]]

== Se dice in gire ==
* 'Na leggende popolere dice ca Giotte ere capace de disegnà 'na circonferenza perfette senze ausà 'u combasse, 'a famose "O" de Giotte.
* A Giotte ha state 'nditolete 'na [[Missione Giotte|missione spaziele]] pruggettete e realizzete da l'[[Agenzie Spaziele Europea]] p'u studie da vicine d'a [[comete de Halley]], sole ca 'a missione fece schife purcè 'a sonde se scuasciò avvecine 'a comete.
* A Giotte ha state 'nditolete 'u [[Giotte, cratere|cratere Giotte]], sus 'a [[superficie de Mercurio|superficie]] de [[Mercurio, astronomije|Mercurio]].

== Otre pruggette ==
{{interprogetto|commons=Category:Giotto di Bondone|q}}

== Collegaminde fore a Uicchipèdie ==

*[http://www.cappelladegliscrovegni.it Cappelle de le Scrovegni]
*[http://www.anisa.it/bollettino/bollettino-17/frusone.htm Giotte a Rrome e 'u mosaiche d'a navicelle]
{{pittura}}

[[Category:Giotto| ]]
[[Category:Biografije]]

[[an:Giotto di Bondone]]
[[ar:جوتو دي بوندوني]]
[[be-x-old:Джота]]
[[bg:Джото]]
[[bn:জোত্তো দি বন্দোনে]]
[[br:Giotto]]
[[bs:Giotto di Bondone]]
[[ca:Giotto di Bondone]]
[[cs:Giotto di Bondone]]
[[cy:Giotto]]
[[da:Giotto di Bondone]]
[[de:Giotto di Bondone]]
[[el:Τζιότο]]
[[en:Giotto di Bondone]]
[[eo:Giotto]]
[[es:Giotto]]
[[et:Giotto di Bondone]]
[[eu:Giotto di Bondone]]
[[fi:Giotto di Bondone]]
[[fr:Giotto di Bondone]]
[[fur:Giotto]]
[[he:ג'וטו די בונדונה]]
[[hr:Giotto di Bondone]]
[[hu:Giotto di Bondone]]
[[id:Giotto di Bondone]]
[[it:Giotto]]
[[ja:ジョット・ディ・ボンドーネ]]
[[ka:ჯოტო დი ბონდონე]]
[[ko:조토 디 본도네]]
[[la:Giottus Bondonis]]
[[lt:Giotto di Bondone]]
[[nl:Giotto di Bondone]]
[[nn:Giotto di Bondone]]
[[no:Giotto]]
[[pl:Giotto di Bondone]]
[[pt:Giotto di Bondone]]
[[ro:Giotto di Bondone]]
[[ru:Джотто ди Бондоне]]
[[sc:Giotto]]
[[scn:Giottu]]
[[simple:Giotto di Bondone]]
[[sk:Giotto di Bondone]]
[[sl:Giotto di Bondone]]
[[sr:Ђото ди Бондоне]]
[[sv:Giotto di Bondone]]
[[th:จอตโต ดี บอนโดเน]]
[[tr:Giotto di Bondone]]
[[uk:Джотто]]
[[vi:Giotto di Bondone]]
[[zh:喬托·迪·邦多納]]
