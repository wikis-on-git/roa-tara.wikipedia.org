Lu '''rosariu''' è 'na prighiera a carattari litanicu tipica do' ritu cristianu [[cattolicesimu|cattolicu]]. L' origini sunnu tardumedievali: hu istituitu dall' ordine domenicanu e diffusu, subbatuttu da u Seicentu, grazia alli ''Confraterniti do' Santo Rosariu''. 'On essendu momentu da' liturgia da' [[Chiesa]], 'sta pratica subìu modifichi 'ntro u corsu de seculi.

'A preghiera consista 'nta cincu seri de decia ''Ave Marii'' jungiuti ccu a meditaziona de Misteri (ca sunnu episodi cchiu significativi do' vangelu) . U noma voddira "curuna 'e rosi", hacendu riferimentu a lu hiura marianu ppe eccellenza, simbulu 'e ''Maria''.
‘A versiuna integrala , oja pocu canusciuta, previda ‘a recita de tutti i vinti misteri e quindi ‘a recita de ducentu avemarii . 

==Recita do’ Rosariu==
Si cumincia ccu u signu da’ crucia.

Si dicianu :
* nu '''Patre Nostru'''
* tri '''Ave Marii''' ppe richiamu a li tri Virtù teologali (‘a fede, ‘a speranza e ‘a carità)
* e nu '''Gloria al Padre'''
oppuru
* '''O Diu, vena ma mi sarvi. Signura, veni prestu ma m’ aiuti'''
* nu '''Gloria al padre'''

Si dicianu cincu '''decini''',  preceduti da’ richiamu do’ ''' Misteru''' . Ogni decina esta hatta de:
* nu '''Patre Nostru'''
* decia '''Ave Marii'''
* nu '''Gloria al Padre'''
* e solitu, dopu u Gloria, si dicia ‘a preghiera da’ Madonna e hatimma: «''Gesù miu, perduna ‘i nostri curpi, preservani do’ fuocu infernala, porta ‘nto u Cielu tutti l’ animi, subbatuttu chiddhi cchiù bisugnusi da’  misericordia Toi''», 
oppuru l' '''Eternu Ripusu''' si si tratta e nu hunerala.

Dopu i cincu decini si recitanu:
* n’ '''Angelu custode''' 
* n’ '''Eternu ripusu'''
* e nu '''Salve Regina''' .

Ciascuna de ‘sti preghieri vena hatta ‘nta horma respunsuriala: ppe metà da’ persuna cchi leja i misteri, e ppe l'atra metà da’ tutti l’ atri, tranna cchi ppe u Salve Regina e ppe ‘a preghiera e hatimma  cchi venanu ditti e tutti.

Hacoltativamenta si recitanu una e chissi preghieri:
* [[Litanii Lauretani (artìculu 'n calabbrisi)|Litanii Lauretani]]
* '''Preghiera ppe San Giuseppa'''
* '''Preghiera ppe San Michela arcangelu'''
* '''Preghiera a lu Chora ‘Mmaculatu e Maria''' 
* '''Sub tuum praesidium'''. 

Si hiniscia ccu u signu da’ crucia.

==I Misteri==
A secunda dei jiorni da’ simana, recitandu u Rosariu si meditanu i misteri de quattru ''curuni'': ‘a prima esta chiddha de’ ''misteri gaudiusi'' , ‘a secunda esta chiddha de’ ''misteri dulurusi'' , ‘a terza de’ ''misteri gloriusi'' , e l’urtima esta de’ “misteri luminosi” (‘sta curuna hu misa ccu a littera apostolica ''Rosarium Virginis Mariae'' ‘nto u 2002 da Papa Giovanni Paolo II).

''' Misteri gaudiusi '''
''(si dicia u lunì e u sabbatu)''
* L'annunciu da’ nascita e Gesù hatta dall'Arcangelu Gabriele a Maria Vergine,
* ‘a visita e Maria Vergine a Santa Elisabetta,
* ‘a nascita e Gesù,
* ‘a presentaziuna a lu Tempiu de Gesù,
* u ritrovamentu e Gesù a lu Tempiu.

''' Misteri dulurusi '''
(si dicia  martì e venèri)
* L'agunia e Gesù ‘ntho  u Getsemani,
* ‘a flagellaziuna e Gesù ‘a la culunna, 
* L' incoronaziuna e spini,
* Gesù sagghja subba u Calvariu cca’ crucia subba i spaddhi,
* ‘a crocifissiuna  e ‘a morte e Gesù.

''' Misteri gloriusi '''
(si dicia mercri e dominica)
* ‘a resurreziuna e Gesù, 
* L' ascenziuna e Gesù a lu Cielu, 
* ‘a discesa do’ Spirito Santu, 
* L'assunziuna de Maria Vergine a lu Cielu,
* L' incurunaziuna e Maria Vergine.

''' Misteri luminosi '''
(si dicia giovì)
* u battesimu de Gesù a lu hiuma Giordanu, 
* ‘i nozzi e Cana,
* L' annunciu do’ Regno e Diu,
* ‘a trasfiguraziuna e Gesù subba u munta Tabor,
* L'istituziona dell' Eucaristia.
