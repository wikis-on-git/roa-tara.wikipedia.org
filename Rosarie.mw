'U '''rosarie''' ète 'na preghiera a carattere litaniche tipiche d'u rite cristiane [[cattolicesime|cattoleche]].
L'origgine sonde d'u tarde medioeve: ha state istituite da l'ordine domenichene e spannute, soprattutte jndr'à 'u Seicinde, grazie a 'a ''Confraternita d'u Sande Rosarie''. Jndr'à le sechele sta liturgie ha state cangete cchiù vote da [[Chiesere]].

'A preghiere consiste jndr'à cinghe serie de dece ''Ave Marie'' indervallete cu 'a meditazione de le Mistere (ca sonde episodi cchiù significative d'u vangele). 'U nome significhesce  "corone de rose", facenne riferimende a 'u fiore mariane pe eccellenze, simbele de ''Marie''.

'A versiona 'ndegrele, osce a die canusciute picche picche, prevede 'a recita de tutti le vinde mistere e pò 'a recite de docinde ave marie. 

== Recite d'u Rosarie ==
Se accumenze cu 'u segne d'a croce.

Se dicene:
* 'nu '''[[Paternostre]]'''
* ttre '''[[Àve Marije]]''' pe richiame a le ttre Virtù teologale ('a fede, 'a speranze e 'a carità)
* 'nu '''Gloria a l'Attene''' (in tagliàne ''Gloria al Padre'')
oppure
* '''O Die, avine ca me salve. Signora, avine preste ca m'aiute'''
* 'nu '''Gloria a l'Attene'''

Se dicene cinghe ''decine'', precedute da le richiame d'u '''Mistere'''. Ogne decine jè fatte da:
* 'nu '''[[Paternostre]]'''
* dece '''[[Àve Marije]]''' 
* 'nu '''Gloria a l'Attene'''
* de solite, apprisse a 'u Gloria, se dice 'a preghiera d'a Madonna de Fatima: «''Gesù mie, perdone le cuerpe nuestre, preservane da 'u fueche infernele, puerte jndr'à 'u Ciele tutte lanime, sopratutte chidde cchiù abbesognuse d'a misericordia toje''», 
oppure l' '''Eterne Ripose''' ce se tratte de 'nu funerele.

Apprisse le cinghe decine se recite:
* 'n' '''Angele custode''' 
* 'n' '''Eterne ripose'''
* 'nu '''Salve Reggina''' .

Ogne preghiere de chiste avène fatte jndr'à forme responsoriele: pe metà d'a persone ca legge le mistere e pe l'otra metà da tutte l'otre cristiene ca partecepene, sulamende pe 'u Salve Reggina 'a preghiere a Madonna de Fatima se dice tutte 'nzieme.

Se pò pure recità une de ste preghiere pe allungà 'u rosarie:
* [[Litanie Lauretene]]
* '''Preghiere pe San Gesèppe'''
* '''Preghiere pe San Michele arcangele'''
* '''Preghiere a 'a Chora 'MMacolete e Marije''' 
* '''Sub tuum praesidium'''. 

Se spicce cu 'u segne d'a croce.

== Le Mistere ==

A seconde de le giurne d'a sumane, recitanne 'u Rosarie se meditescene le mistere de quattre ''corone'': 'a prime jè quedde de le ''mistere gaudiose'' , 'a seconde jè qudde de le ''mistere dolorose'', 'a terza jè quedda de le ''mistere gloriose'' e l'urtema jè quedda de le ''mistere luminose'' (sta corone ha state mise cu 'a letterature apostoliche ''Rosarium Virginis Mariae'' jndr'à 'u [[2002]] da [[Papa Giuanne Paolo II]]).

''' Mistere gaudiose'''
''(se dice 'u [[lunedìe]] e 'u [[sabbate]])''
* L'annunge d'a nascita de Gese Criste fatte da l'Arcangele Gabbriele a Mariije Vergine,
* 'A visita de Marije Vergine a Sanda Elisabette,
* 'A nascita de Gese Criste,
* 'A presendazione a 'u tembie de Gesù,
* 'U retrovamende de Gesù a 'u Tembie.

''' Mistere dolorose'''
''(se dice 'u [[martedìe]] e 'u [[venerdìe]])''
* L'agonie de Gesù jndr'à 'u Getsemani,
* 'A flagellazione de Gesù a 'a culonne, 
* L' incoronazione cu le spine,
* Gesù inghiene sus a 'u Calvarie cu 'a croce 'nguedde,
* 'A crocifissione  e 'a morte de Gese Criste.

''' Mistere gloriose'''
''(se dice 'u [[mercrudìe]] e 'a [[dumèneche]])''
* ‘a resurreziuna e Gesù, 
* L' ascenziuna e Gesù a lu Cielu, 
* ‘a discesa do’ Spirito Santu, 
* L'assunziuna de Maria Vergine a lu Cielu,
* L' incurunaziuna e Maria Vergine.

''' Mistere luminose'''
(si dicia giovì)
* u battesimu de Gesù a lu hiuma Giordanu, 
* ‘i nozzi e Cana,
* L' annunciu do’ Regno e Diu,
* ‘a trasfiguraziuna e Gesù subba u munta Tabor,
* L'istituziona dell' Eucaristia.

[[Category:Releggione]]
