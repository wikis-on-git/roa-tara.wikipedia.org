[[File:Fossato_Castello_Aragonese_1880.jpg|thumb|right|225px|'U fussate d'u Castelle Aragonese</br><small>(1880)</small>]]
[[File:Castello_Aragonese_Taranto_festa.jpg|thumb|right|225px|'U Castelle Aragonese parate a feste]]
'U '''Castelle Aragonese de [[Tarde]]''' (o '''Castel Sant'Angele'''), tène cu 'a piante quadrangolare soje, e c'u granne cortile centrale, l'angole estreme d'a isola sus a cui stè 'u Borghe Antiche d'a cetate vècchie.

== Storie ==
'U prime nucleo d'u castelle risale a 'u [[916]], quanne le [[Bizantine]] cumenciarene 'a costruzione d'a "Rocche" come protezione da le attacche de le [[Saracene]] e d'a [[Repubbleche de Venezia]]. 
Quèste prime fortezze ère fatte de torre ìrte e stritte, de quiste se faceve 'a 'uerre con lange, frecce, pitre, ed olie scarfate.
Jndr'ô [[1481]] fu' realizzate 'nu prime canale navigabbile, cchiù stritte de quidde attuale e con sponde irregulare, pe' 'u passaggie de sckife piccenne e pe' tenere 'na cchiù bbuene defendibilità d'u castelle.
Jndr'ô [[1486]], [[Ferdinando II d'Aragona]] dìce 'a l'architette. [[Francesco Di Giorgio Martini]] de fare chiù granne 'u castelle e de dalle 'a strutture de mò, pe' cangiare 'a tipologgie medievale de le torre fatte pe' 'a difese piombande.
'U utilizze 'nfatte de le cannune dope 'a scoperta d'a polvere da spare, tenève abbesògne de torre larghe e vasce, c'a forme scirculare pe' attutire l'urde de le palle d'u cannone, furnite de rampe o scivule ca facene 'n mode de consendire 'u spustàminde de le pezze de 'na torre a l'otra, nonché dotate de 'nu granne e robuste parapette co' specifeche aperture pe' le vocche da fuèche.
'A fortificazziune nuève avéve sette torre, de cui quàtte unite 'mbra lóre pe' formare 'nu quadrilatere, e le restande tré allineate lunghe 'u fussate fine a 'u [[Mar Pìccele]].
Le quàtte torre fúrene 'ntitulate rispettivamende a San Cristofalo, a San Lorenzo, a la Bandiere ed a la Vergine Annunziate. 

'U prime castellane, poiché le ternise pe' quagghiare 'a parte aragonese d'u castelle ('u quadrilatere) non ge erene sufficiende, 'mbose in 'nu prime timbe 'u dazzie sus 'a pesche, e cchiù nnande 'ngrannì 'u castelle unendole a la "Torre Sant'Angele" ca fù costruite cu le ternise d'u Comune.
Le torre tonde e massicce d'u castelle erene a la fine ìrte e larghe 20 metre, mise 'nzieme 'mbrà lóre da cortine luènghe 40 metre e cu 4 ordene de fuèche. 'U castelle tenève do' uscite corrispondende a do' pònde levatoje. Sus 'u fussate stàve 'u "Pònde d'u Soccorse", ca mettève 'nzieme 'u castelle e 'a zone ca in chidde timbe ere cambagne e ca ôsce ète chiamate Borghe. Sus 'u làte opposte 'nvece, 'u "Pònde d'a Avanzate" mettève 'nzieme 'u castelle e 'u Borghe Antiche, surpassande 'u fussate scavate pe' isolare 'a strutture d'a cetate.

Jndr'ô [[1491]] fù aggiunde sus 'u làte rivolte a 'u [[Gurfe de Tarde|Mar Granne]] 'u rivelline de forme triangolare 'mbrà 'a "Torre d'a Bandiere" e 'a "Torre San Cristofale". 'U castelle fù quagghiare jndr'ô [[1492]], come stè scritte sus a 'na lapide murate sus 'a "Porte Paterne" 'nzieme a 'u stemme de le [[Aragone|Aragonese]] 'nquartate co' l'arme de le [[Angiò]] tripartite:

''"Ferdinandus Rex Divi Alfonsi Filius Divi Ferdinandi Nepos Aragonius Arcem Ha(n)c Vetustate Collabente(m) Ad Im(pe)tus Tormentorum Substinene(n)dos Quae (Ni)mio Ferutur Spiritu In Ampliorem Firmioremq(ue) Formam Restituit Millesimo CCCCLXXXXII"''.

''"Re Ferdinando aragonese, figlio del divino Alfonso e nipote del divino Ferdinando, rifece in forma più ampia e più solida questo castello cadente per vecchiaia, perché potesse sostenere l'impeto dei proiettili che è sopportato col massimo vigore - 1492.''".

Co' le [[Spagna|Spagnole]], le difese fúrene rafforzate, co' l'allargaminde d'u fussate e co' 'a costruzione de 'na fortificazziune nuève co' tré torre. 

Co' l'arrive de le [[Asburgo]] jndr'ô [[1707]], 'u castelle perse 'a 'mbortanze soje come opere militare devenende 'na dura priggione, ma co' [[Napoleone Bonaparte]] pigghie de nuève  la funzione origginarie soje.
Jndr'ô [[1883]], une de le cinghe torre ca mettèvene 'nzieme 'a cortine murarie, quèdde dedicate a Sant'Angele, 'nzieme a le torre Mater Dei, Monacelle e Vasto d'u mure civiche, fúrene demolite pe' fà poste a le canale navigabbile de mò e a 'u [[Pònde Girèvele]].
Le fatije fúrene finite jndr'ô [[1887]], anne in cui 'u castelle devende 'na sede d'a [[Marine Militare Tagliàne]].

Jndr'ô castelle, se pò vide 'a [[Cappelle de San Leonardo de Tarde|Cappelle de San Leonardo]], riconzacrate jndr'ô [[1933]] dope ca fu' ausate durande le anne come corpe de 'uardie e stalle. Jndr'ô le 'nterne de jidde stonne dò lastre 'n carpare addossate a le mure, ca rappresentene 'nu sande vescove e 'nu 'uerriere medievale armate. Se pò vide pure 'u stemme de [[Filippo II de Spagne]]. Particolare ète anghe quèdde ca faceve da sale de le torture, 'a cui volte tène 'nu fore cèndrale attraverse 'a quale erene amblificate e propagate le lucchele de  le malcapitate, pe' mèttere paure psicologicamende le otre priggiuniere.

== Vide pure ==
*[[Tarde]]
*[[Pringipate de Tarde]]

== Bibliografije ==
*Patrizia De Luca - ''Il Centro Storico di Taranto: l'Isola'' - Scorpione Editrice - Taranto, 2004  
*Gianluca Lovreglio - ''Le fortificazioni di Taranto in età alto-medievale'', in Galaesus. Studi e ricerche del liceo “Archita” di Taranto n. XIX (1994/95), pp. 157-168.
*Gianluca Lovreglio - ''Il castello di Taranto nei domini di Giovanni Antonio Del Balzo-Orsini'', in Galaesus. Studi e ricerche del liceo “Archita” di Taranto n. XX (1995/96), pp. 53-63.

== Collegaminde fore a Uicchipèdie ==
*[http://www.marina.difesa.it/editoria/notiziario/2007/gen_feb/documenti/inserto.pdf 'U Castelle Aragonese de Tarde]

[[Category:Architetture]]
[[Category:Tarde]]

[[de:Castello Aragonese (Tarent)]]
[[hu:Castello Aragonese]]
[[it:Castello Aragonese (Taranto)]]
