{{Squadra di pallacanestro|3_body = |3_pattern_b = |3_shorts = |3_pattern_s = |terza divisa=Terza divisa |simboli = |confederazione = |federazione = |capienza =
|nome= Dream Team Tarde
|genere = maschile
|logo= 
|nazione = [[Itaglie]]
|città= [[Tarde]]
|annofondazione = 2002
|storia=
|general manager =
|presidente= Egidio L'Ingesso
|campionato= Serie A1 (basket cu le rotelle)
|palazzetto= PalaMazzola
|allenatore= Egidio L'Ingesso
|scudetti= 1
|coppe Italia= 1
|supercoppe italiane = 1
|coppe europee = Coppa Vergauwen 2007
|colori= [[bianco]]-[[azzurro]]-[[nero]]
|soprannomi=
|sede= 
|sito=www.dreamteamtaranto.it
}}

'A '''Dream Team onlus Tarde''' ète 'na suggettate [[Itaglie|tagliàne]] de [[basket cu le rotelle]] de [[Tarde]].

== Storie ==
'A '''Dream Team onlus Tarde''' ha state funnate jndr'à l'anne [[2002]] cu l'obbiettive prengepàle de ottenè, ausanne l'attività sportive, 'na chiena indegrazione 'mbrà le normodotate e le purtature de [[handicap, medicine|handicap]].

L'idea ha nate grazie a l'iniziative de 'nu gruppe de amice disabbile e non, ca le piaceve assaije proprie 'u sciueche d'u [[basket]], discipline agonistiche ca costituisce 'u punde 'mbortandissime de tutte l'attività d'u gruppe.

Jndr'à staggione d'a fundazione, 'a squadra avène promosse in Serie A2.

A 'u termine d'a staggione [[2003]]/[[2004]], 'a Dream Team Tarde retrocede jndr'à serie inferiore, ma avène subbete subbete ripescate in Serie A2.

Jndr'à staggiona successive, cu le arrive a Tarde de Brad Ness, Sam Bader e Tanguy Six, 'a Dream Team Tarde arrive 'mbonde 'mbonde a le play off e jndr'à final-four de Coppa Itaglie.

Jndr'à staggione [[2006]]/[[2007]], cu l'arrive de Shaun Norris, Gianluca Stella, Audrey Cayol e cu 'u retorne a Tarde de Vicinze Di Bennardo, 'a squadre vinge 'u Trofeo 'Ndernaziunale de basket cu le rotelle Gabbiano Hotel, battenne jndr'à 'nu quadrangolare 'a nazionale [[Itaglie|tagliàne]] e doje squadre de [[Isdraele]], Belte Halochem [[Haifa]] e Belt Halochem [[Tel Aviv]].
'A squadra venge pure 'a Coppa Vergauwen 2007 battenne in finale l'ASV [[Bonn]] cu 'u pundegge de 77-56.
In cambionate, 'a squadra vinge sus a 'u Millennium [[Padova]] jndr'à semifinale play-off, ma avène battute jndr'à finale scudette da le romane d'u Sanda Lucia Sport Roma jndr'à l'urteme minute d'a decisive gara 3, comungue 'a squadra jè vice cambione d'Itaglie.

Jndr'à staggione 2007/[[2008]] 'a Dream Team Tarde batte proprie 'u Sanda Lucia Sport Roma jndr'à finale de Coppa Itaglie cu 'u pundegge de 63-50. Sembre jndr'à 'u 2008, a 'a prima partecipazione a 'a Champion's Cup, 'a squadra conguiste l'accesse a 'a Final Eight de [[Madrid]], spiccianne 'u torneo a 'u terze poste dopo ca avère battute 'a squadra frangese d'u Hyeres Handiclub.

'A Dream Team addevende Cambione d'Itaglie 2007/2008, battenne apprisse 5 gare faticose assaije, 'a Sanda Lucia Roma.

'A staggione 2008/[[2009]] propone 'na vera e propria rivoluziona tecnica, cu 'u retorne d'u Presidende L'Ingesso cumme allenatore d'a squadra, aiutate da Ezio Confessa cumme vice presidende e 'u cangiamende de cchiù d'a metà de le sciucature, cu le partenze dolorose (cumme quedde d'u cambione olimbiche Brad Ness) e acquisti de spessore cumme chidde de Passiwan, Dror, Mazzi e Counts.

Apprisse 'u successe jndr'à 'u torneo amichevole de Amatrice, 'a Comes Dream Team vinge 'nu sbuenne de partite, une rete a l'otre. A 'u termine d'u girone d'andata d'u cambionate de A/1 jè angore imbattute, cu nove vittorie. 'U 21 decemmre 2008 arrive 'u primo trionfo staggionale: le uagnune 'nzippene a 'u ciele a lore prima Supercoppa Tagliàne, a 'u termine de 'na gara combattute, sciucate a [[Luzzara]] [[Reggio Emilia|(RE)]] e decisa a 12 seconde da 'a fine da 'nu canestro de Dirk Passiwan.

'A Dream Team s'a qualificate pe 'a final four de Coppa Itaglie 2008/2009 e jndr'à ste giurne addà sciuca 'u girone preliminare d'a Champion's Cup 2009.

== Collegaminde fore a Uicchipèdie ==
*[http://www.dreamteamtaranto.it/Le%20Regole.doc Regole de sciueche d'u basket cu le rotelle]

[[Category:Sport]]
