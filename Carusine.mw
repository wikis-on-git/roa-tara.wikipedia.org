{{Comune
|nomeComune = Carusine
|linkStemma = Carosino-Stemma.png
|siglaRegione = PUG
|siglaProvincia = TA
|latitudineGradi = 40
|latitudineMinuti = 28
|latitudineSecondi = 0
|longitudineGradi = 17
|longitudineMinuti = 24
|longitudineSecondi = 0
|altitudine = 70
|superficie = 10
|abitanti = 6.707
|anno = (31-07-10)
|densita = 670.7
|frazioni =  <!-- elenco delle frazioni, separate da virgola e spazio - senza ritorni a capo -->
|comuniLimitrofi = [[Mondeparane]], [[Mundejase]], [[San Giorgie Ioniche]], [[Tarde]], [[Vurtàgghie]]
|cap = 74021
|prefisso = 099
|istat = 073002
|fiscale = B808
|nomeAbitanti = carusenise
|patrono = [[San Biagge Vescove e Martire|san Biagge]]
|festivo = [[3 febbrare]]
|sito = http://www.comune.carosino.ta.it/
}}

'''Carusine''' (in tagliàne '''Carosino''') éte 'nu comune [[Itaglie|tagliáne]] de 6.707 crestiáne ([[ISTAT]]) d'a [[Provinge de Tarde]], in [[Pugghie]].

Sciugrafecamende trase jndr'à subreggione d'u [[Salènde]].

== Sciugrafije fiseche ==
'''Carusine''' se iacchie a cchiù o mene 70-75 [[Metre sus a 'u levèlle d'u mare|metre s.l.m.]] e ste lundane da [[Tarde]] 15 km. 'U paese se iacchie jndr'à zone settendrionale d'a penisole salendine, jndr'à 'u core d'a vanne occidendale de le Murge tarandine, jndr'à 'na vallate doce 'mbrà le comune de [[San Giorgie Ioniche]], [[Mondeparane]], [[Mundejase]] e [[Vurtàgghie]], ca se iacchiane cchiù a nord.

== Storie ==
[[File:Palazzoducalecarosino.jpg|left|thumb|200px|Palazze Ducale D'Ayala Valva jndr'à 'u Novecinde]]

Probbabbilmende 'u site ha avute 'na frequendazione messapeche e, securamende, jndr'à epoche successive, ha state 'n'imbortande cendre sus a 'u fiorende asse commerciale Tarde-[[Grecie]], cumme dice D. Loiacono, purtanne a riprove 'u tesorette de 76 turnise d'argende acchiate jndr'à 'u [[1904]] jndr'à l'agre de Carusine, turnise ca permettene 'na datazione satte-satte e 'na precise testimonianze de rapporte economece e culturale cu 'a granne ''polis'' d'u Ionie.

De conzeguenze d'u sacchegge de Tarde pe màne de le Saracene jndr'à 'u [[927]], jè probabbele ca 'u site ha state ricolonizzate apprisse 'nu lunghe periode de abbandone, assumenne 'u toponime de "Citrignano" (seconne I. Chirulli).

Le prime fonde storeche certe arrevane da le reggistre [[Angioine]] e resalene a 'u [[1348]], date jndr'à quale 'u feude de Carusine avere state vennute da le Capitignano a le Palmerio de Capua.

Decadute, duranne 'a seconda uerre greche-goteche, se frazione jndr'à casale e casegrotte; l'agricoluture e 'a pastorizie rumanene le uneche attività economeche.

Se sape ca jndr'à 'u [[XV sechele]] le armate albanise de Skanderberg, scettarene 'nderre l'andiche e piccinne casale d'u quale 'u feudatarie Raimondo De Noha avere state alleate de l'Orsini de Tarde jndr'à revolta soje condre a 'u Re de [[Napule]] jndr'à 'u [[1462]].

'U casale rumanìe disabbitate cchiù o mene mmienze sechele, cumme feude de le famigghie nobbile d'a zone. Jndr'à 'u [[1471]] avenìe acquistate da le Antoglietta e da sta famigghie avenìe colonizzate 'n'otra vote, cu autorizzazzione d'u [[Vicerè]] de Napule d'u [[1522]]. 

Jndr'à 'u [[1517]] 'u feude devendò Baronie e passò a 'a famigghie de le Simonetta e pò angore a le Muscettole jndr'à 'u [[1524]].

Ha state jndr'à stu periode ca scumbarìe 'u rite ortodosse e cu jidde probbabbilmende 'a parlate arbereshe de le colone albanise causate da 'u 'mbegne forte forte de l'[[Arcivescove]] Monsignore Lelio Brancaccio, ca vulìe allarià 'u rite cattoleche jndr'à 'u [[Lènga latine|latine]].

'A baronie passò angore de màne a le Albertini e pò infine a le Imperiale.

Jndr'à 'u [[1806]], abbolite 'a feudalità jndr'à 'u [[Regne de Napule]], 'u Ducate de Carusine devendò prbbietà d'a famigghie Berio - Marulli. Jndr'à 'u [[1875]], cu Carusine ggià comune d'u [[Regne d'Itaglie]], in seguite a 'nu plebbiscite, le Marulli vennerene le probbietà terriere lore a Robberte d'Ayala Valva, 'nzieme a 'u Palazze Ducale.

== Monuminde e luèche de inderesse ==
Famose pu vine bbuène e pa sagre ca avene fatte, Carusine tène 'nu patrimonie artisteche de discrete rilevanze:
* 'u '''Palazze Ducale''', costruite jndr'à 'u [[1400]] da 'a famigghie Simonetta, presende de le trasformaziune ca resalene a 'u [[XVII sechele]] invece 'a merlature jè assaije cchiù recende. Avenìe dunate da le D'Ayala Valva a 'u Comune jndr'à 'u [[1895]].
* 'A '''Chiesere Matrice de Sanda Marije de le Grazie''', 'a quale costruzione resale probbabbilmende a 'u [[XIV sechele]], invece l'urteme refacimende jè databbele [[1763]]. Ve se custodiscene 'na tele ca raffigure 'a Madonne d'u Rosarie, 'nu Crocefisse de legne d'u [[XVIII sechele|Settecinde]] e, sus a l'altare maggiore, 'n'affresche d'u [[XVII sechele|Seicinde]].
* 'A '''Chiesere de [[San Frangische d'Assisi]]'''.
* 'U monumende a le '''Cadute d'a [[seconda uerre mundiale]]'''.
* 'U monumende a '''Sanda Marije de le Grazie'''.
* Le monuminde a '''[[Padre Pio da Pietrelcina|San Pio da Pietrelcina]]''' e '''[[San Giuanne Bosco]'''.
* Jndr'à 'u [[2008]] avenìe inaugurate 'u monumende dedicate a 'u Sande Patrone d'u Paese "San Biagge".

== Suggettate ==
=== Evoluzione demografeche ===
{{Demografia/Carusine}}

== Culture ==
=== 'Struzione ===
==== Università ====
Cchiù o mene a 16 km, jndr'à 'u quartiere Paolo VI de Tarde, jè presende 'a II Facoltà de 'Ngegnerije d'u Politecniche de Bari. Le studinde, ca avene da totte 'a provinge tarandine e, spesse, pure da [[Lecce]], [[Bari]], [[Brinnese]], [[Fogge]] e [[Putènze]], pigghiane le lauree triennale e specialisteche in: 'ngegnerije civile, 'ngegnerije de l'ambiende, 'ngegnerije industriale e 'ngegnerije d'a 'mbormazione, quest'urteme cu specializzazzione jndr'à realizzazzione de Sisteme 'Mbormative Automatizzate a levèlle aziendale.

=== Fatte ===
[[File:Uvacarosino.jpg|right|thumb|175px|'U Primitive]]

* '''Sagre d'u Vine''' duranne 'a quale da 'u fundane d'a chiazze prengepàle jesse 'u vine pe tutte le crestiàne presende e avenene organizzate bangarelle e degustaziune de prodotte locale. 'U vine ca jesse è 'nu belle russe. Duranne 'a sumàne d'a sagre, Carusine se animesce cu manifestaziune culturale cumme congerte e spettachele tiatrale a l'aperte. (urteme dece sciurne de luglie).
* '''Feste de San Biagge''' ([[12 ottommre|12]]-[[13 ottommre]])
* '''Madonne de Carusine''' ([[17 febbrare]])

== Economije ==
[[File:Uliveticarosino.jpg|right|thumb|175px|Ulivete]]

L'agricolture, grazie a 'u fatte ca 'a staggione estive jè longhe e a 'u clime particolarmende favorevole, riale raccolte sembre belle careche careche.

Le filare de le vignete e le ulive se alternescene a le vianghe massarie de cambagne, addò assaije vote jè possibbele gustà o accattà prodotte tipece de sta terre.
Famose pe le vine sue - ma pure pe l'[[uegghie]] e l'[[uve]] da tavule.

== Infrastrutture e trasporte ==
[[File:Taranto mappa.png|thumb|right|175px|Collegaminde cu 'a Provinge de Tarde]]

=== Strade ===
Le collegaminde stradale prengepàle sonde rappresendate da ([http://www.mapquest.com/maps/map.adp?searchtype=address&formtype=address&latlongtype=degrees&latdeg=40&latmin=28&latsec=0&longdeg=17&longmin=24&longsec=0&zoom=5 vedi]):

* [[Autostrade A14, Itaglie|Autostrade A14]] [[Bologne]]-[[Tarde]] (barriere de [[Mazzafre]]) da e pe l'[[Itaglie settentrionale]]
* S.S. 7 ter
* [[Via Appia|S.S. 7 Appia]] da e pe [[Brinnese]]

=== Aeropuerte ===
L'[[Aeropuerte de Tarde-Vurtàgghie|Aeropuerte de Tarde-Vurtàgghie "Marcello Arlotta"]] faceve servizie de linèe pu traffeche passeggere cu vole charter, quanne funzionave.

Le aeropuerte cchiù vecine sonde:
*[[Aeropuerte de Bari-Palese|Aeropuerte 'ndernazionale de Bari "Karol Wojtyla"]];
*[[Aeropuerte de Brinnese-Casale]].

== Amministrazione ==
[[File:Municipiocarosino.jpg|right|thumbnail|Municipie de Carusine]]
{{ComuniAmministrazione
|NomeSindaco=Frangische Sapio
|DataElezione=30/05/2006
|partito=[[centrosinistra]]
}}

=== Otre 'mbormaziune amministrative ===
==== Aunione de le comune Montedoro ====
L'[[Aunione de le Comune de Montedoro]] jè comboste da 'u 'nzieme de le territorie de le Comune de Carusine - [[Faggiano]] - [[Mundejase]] - [[Mondeparane]] - [[Roccaforzata]].

== Sport ==
'A squadre de ballone ète 'a "Stella Jonica Carusine", frutte de l'aunione 'mbrà 'a "S.S. V. Mazzola Carusine", storeca formazione de rappresendanze carusenese e le rivale storece d'a "Stella Jonica [[San Giorgie Ioniche|San Giorgie]]".

Jndr'à 'u cambionate 2004-2005, 'a S.S. V. Mazzola Carusine avere spicciate 'a staggione a 'u quarte poste d'a Prima Categorije Pugghiese. Partenne da 'u cambionate 2005-2006 partecipe cu 'u nome "Stella Jonica Carusine" jndr'à 'u cambionate de Promozione pugghiese.

'''Stadie''': Miglietta de Carusine.

'''Colore sociale''': Gialle-Blu.

== Vide pure ==
*[[Dialètte tarandine]]

== Collegaminde fore a Uicchipèdie ==
* [http://www.unione-montedoro.it Aunione de le comune Montedoro]
* [http://www.frascella.net/download/mappa_carosino.jpg Mappe d'u comune (.jpg 1 MB)]
* [http://www.frascella.net/download/mappa_carosino.zip Mappe d'u comune (.zip 1 MB)]

{{Provinge de Tarde}}
{{Area Vasta Tarandine}}

[[Category:Comune d'a provinge de Tarde]]
[[Category:Comune d'a Pugghie]]

[[bg:Карозино]]
[[en:Carosino]]
[[eo:Carosino]]
[[es:Carosino]]
[[fr:Carosino]]
[[hu:Carosino]]
[[it:Carosino]]
[[ja:カロジーノ]]
[[lmo:Carosino]]
[[ms:Carosino]]
[[nap:Carosino]]
[[nl:Carosino]]
[[pl:Carosino]]
[[pms:Carosino]]
[[pt:Carosino]]
[[roa-rup:Carosino]]
[[ru:Карозино]]
[[scn:Carosinu (TA)]]
[[uk:Карозіно]]
[[vo:Carosino]]
[[war:Carosino]]
