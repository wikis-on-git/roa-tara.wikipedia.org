« S'assètte aggruppate sus ô crine de 'nu monde, ca sovraste de 245 metre 'u levelle d'u mare, e a nord nord-ovest, s'affacce jndre 'nu burrone cò parete verticale (ca jè chiamate Gravine) profunne cchiù de 108 metre e nascite da fiumane ca, scennènne da le monde ca le circunnane vonne pè 'u fiume Lato a scaricarse jndr'ô gurfe de Tarde, ca diste cirche 23 Chilometre. Da quèdde iertèzze jedde uarde, a mezzezzadìe 'u Ionie, ad oriende Motèle, a l'Occase 'na granna cambagne chiene chiene de colline e terrene varie de verde e de colture... »
	
(Cav. Giacomo Arditi - 'A corografije fiseche e storeche d'a Provinge d'a Terre d'Otrande - pag. 119)

{{Comune
|nomeComune = Castellaneta
|panorama = Gravina Grande1.jpg
|linkStemma = Castellaneta-Stemma.png
|siglaRegione = PUG
|siglaProvincia = TA
|latitudineGradi = 40
|latitudineMinuti = 38
|latitudineSecondi = 0
|longitudineGradi = 16
|longitudineMinuti = 56
|longitudineSecondi = 0
|mappaX = 252
|mappaY = 213
|altitudine = 245
|superficie = 239,84
|abitanti = 17.205
|anno = 31-08-2010 <ref>[http://www.demo.istat.it/bilmens2010gen/index.html Dati Istat - Popolazzione residende a 'u 31/08/2010]</ref>
|densita = 71,74
|frazioni = Gaudella, Marine de Castellaneta 
|comuniLimitrofi = [[Ginosa]], [[Gioia d'u Colle]] (BA), [[Latèrze]], [[Motele]], [[Palascianidde]], [[Palasciane]]
|cap = 74011
|prefisso = 099
|istat = 073003
|fiscale = C136
|nomeAbitanti = castellanetane
|patrono = [[Necole de Mira|San Necole de Bari]], [[San Frangische da Paola]] (copatrono)
|festivo = [[6 dicemmre]] (San [[Necole]])
2^ [[Dumeneche]] de [[Masce]] (San [[Frangische]])
|sito = http://www.comune.castellaneta.ta.it/
}}

'''Castellaneta''' (jndr'ô dialetto locale '''Castëlàneët''') éte 'nu comune [[Itaglie|tagliáne]] de 17.205 crestiáne<ref>{{Cita web|url=http://www.demo.istat.it/bilmens2010gen/index.html|titolo=Cetadine residende seconne Demo Istat a 'u 31-08-2010|accesso=19-01-2011}}</ref> d'a [[Provinge de Tarde]] jndr'à [[Pugghie]].

== Sciugrafije fiseche ==
{{Vedi anche|Sciugrafije d'a Pugghie}}
[[File:Bozza mappa territorio di Castellaneta.jpg|thumb|left|130px|Mappe d'u territorie]]
[[File:Murge mappa antica.jpg|thumb|left|250px|[[Murgie]] meridionale]]

'''Castellaneta''' se iacchie jndr'à 'u core de l'area ca costituisce 'u [[Parche Reggionale de le Gravine]] e occupesce 'a posizione mmienze jndr'à vanne occidendale d'a provinge de Tarde ca costituisce l'accussì ditte '''arche Joniche'''.

'U territorie sue ('mbrà le prime cinde comune tagliàne pe estenzione, pa precisione settantanovesime) veje da 'a [[Murge]] tarandine 'mbonde a 'u [[Mar Ionio]] e, presende 'na granne varietà de paesagge e diverse presenze naturalisteche streche e archeologgeche.

'''Castellaneta''' ète tagghiate da 'na serie de "[[Gravine, geologgie|geavine]]" e de [[Lame, corse d'acque|lame]]" (naturale condinue de le gravine cu parete mene irte) de origgene carsiche, ca se diriggene verse 'u mare facenne arrevà jndr'à 'u fiume [[Late, fiume|Late]] le acque ca se cogghiene duranne le piogge.

[[Mondecamble]] (cchiù precisamende 'a località ca se dice S. Trinità) jè 'u punde sue cchiù ierte (411 m).

== Storie ==
{{Vedi anche|Storie d'a Pugghie}}
=== Le origgene ===
Le prime segne de 'na 'mbortande presenze jndr'à 'u territorie castellanetane resalene a l'[[età d'u bronze]] ([[II millennie n.C.|2000-1000 n.C.]]). Onne state infatte acchiate 'nu sbuènne de vase e otre manufatte ca resalene a stu periode jndr'à località ''Minerva''. Se onne notizie secure ca 'u territorie castellanetane jndr'à quidde periode ere javetate da [[Sicule]], da [[Messape]] e da [[Iapigge]].

Sus 'a cime d'u Mondecamble, ricche de grotte e de gravine, invece, onne state acchiate robbe [[Paleoliteche|paleolitece]] e de origgene [[Appule]]-[[Peucezie|Peucete]].

=== 'U Medioeve ===
Successivamende a 'a distruzione d'u 'nzediamende de ''Minerva'' da vanne de [[Alarico]], 'a popolazzione se servò purcé se ne scìe jndr'à le paise vecine. Sus a le ruvine d'u 'nzediamende ca stave apprime, nascìe jndr'à 'u [[550]] 'a cetate de ''Castanea''. Le 'nvasiune de le [[Saracene]] permetterene a 'a cetate de Castanea de devendà chciù granne, purcé acchiave refugge le crestiàne de le paise vecine. Jndr'à stu periode 'a cetate cangiò nome devendanne apprime ''Castellum Unitum'' e pò ''Castellanetum''.

Esiste però pure 'n'otra versione sus a le radice de Castellaneta. 'Nfatte, seconne 'u storeche ''Giacomo Arditi'', Castanea ere cose assaije diverse da quedde ca osce a die jè Castellaneta: Castanea s'acchiave sus a 'u fiume [[Lato, fiume|Lato]], ere de origgene [[Magna Grecie|magno-greche]] e rumanìe 'mbonde 'a fine d'u [[VIII sechele]] (seconne le carte topografeche de [[Carlo Magno]]). Jndr'à 'u [[842]] le Saracene sbunnarene, saccheggiarene e scuasciarene quase tutte le 'nzediaminde d'u circondarie e, probbabbilmende Castanea accappò mmienze a stu ruète. Allore chiste se riunirene, facenne 'na cetate fortificate jndr'à 'u punde chciù irte: da sta aunìone nascìe 'u nome ''Castellum Unitum'', ca pò avenìe trasformate jndr'à quidde de osce a die.

Successivamente a 'a conguiste d'a cetate da vanne de le [[Normanne]] jndr'à 'u [[1064]], 'a cetate devendò pure [[diocesi]]. Ttre anne cchiù tarde 'u paese avenìe conguistate da 'u generale greche [[Mabrica]] e returnò jndr'à le mane de le bizzandine, Stu dominie però dure picche e, Castellaneta torne 'n'otra vote a le Normanne.

{{vedi anche|Diocesi de Castellaneta}}

Jndr'à 'u [[1200]] [[Carlo d'Angiò]] conguistò 'a cetadine ca apprime devendò 'nu [[feudo]] e pò avenìe trasformate jndr'à 'na cetate Regia. Jndr'à 'u [[XIII sechele]] 'a cetate passò a le [[Aragonise]], pe pò turnà 'n'otra vote a le [[Angioine]].

=== L'epoche moderne ===
{{nota
|larghezza=370px
|titolo= 'U Sacche de Castellaneta
|contenuto=[[File:Vico sacco.jpg|right|150px|Viche Sacche]]
'U fatte storeche - da 'u quale pigghiane 'u nome 'na vie (via Sacche) e ttre vicole d'u cendre storeche (viche I Sacche, viche II Sacche e viche III Sacche) - avene da 'a condese d'u [[Regne de Napule]] da vanne de [[Spagne|spagnule]] e [[Frange|frangise]] (fine d'u [[XV sechele|Quattrecinde]] - inizie d'u [[XVI sechele|Cinghecinde]]). A l'epoche de le fatte 'u Regne stave jndr'à le màne de le [[Aragonise]].

Jndr'à 'u [[1496]] [[Ferdinando II de Napule|Ferdinando II]] lassave cumme erede sue a 'u trone de Napule 'u ziane [[Federiche I de Napule|Federiche I]]. Condre a quiste però, s'avere alleate 'u cugginese [[Ferdinando 'u Cattoleche]], ca regnave jndr'à [[Sicilia]] e [[Luigge XII]] Re de Frange, tutte e doje ca vulevane 'u trone de Napule. Le doje Rrìe se allearene de nascoste stipulanne 'u [[Trattate de Granada]] jndr'à 'u novemmre d'u [[1500]]. Federiche I, ca no ne sapeve ninde d'u fiascke de l'uegghie, se affidò a le spagnule, ma avenìe tradite e avìe arrennerse a le frangise jndr'à 'u [[1501]]. 'U Regne de Napule rumanìe 'na preda facile facile de le doje Rrìe e accussì avenìe spartite. Luigge XII devendò Re de Napule e de le [[Abbruzze]], Ferdinando 'u Cattoleche avìe 'a [[Pugghie]] e 'u reste d'u Regne. L'accorde 'mbrà le doje cadìe cumme le frangise vulevane ppe forze 'u possesse d'a [[Capitanate]] pe le turnise ca arrevavene da 'a [[transumanze]]. L'esercite frangese, purtate nnande da [[Luigge d'Armagnac]] duche de [[Nemours]], occupave totte 'a zone.

Apprisse 'na 'mbortande fatìe de recerche fatte sus a fonde frangise d'u XV sechele e basate sus 'a testimonianze personale d'u monaco uagnone benedettine frangese Jean d'Auton (d'u quale esiste angore osce a die 'u manoscritte a 'a BNF [[Bibliothèque Nationale de France]], a [[Parigge]], stipate cu le Numere 5081, 5082 e 5083) 'u quale avere state destinate cumme croniste de uerre da 'u Re de Frange de l'epoche, Luigge XII, e presende sus a 'u poste a 'u mumende de le fatte, 'u Prof. Pitre Loglisci, jndr'à "[[La vera Storia del SACCO di Castellaneta]]" pubblecate jndr'à 'u [[2005]] presse l'Editore Andonie Dellisanti, ave sbuggiardanne le infondatezze ditte da [[Mauro Perrone]] e confermate da [[Enrico Mastrobuono]], rivele ca jndr'à cetate de Castellaneta - apprime sotte 'u condrolle de le cchiù clemende milizie spagnole - s'avere accambate, jndr'à l'abbrile [[1502]], cinguande langire cumandate da 'u luèchetenende Louis De Saint-Bonnet. Chiste, in cambie de l'asile e de le provviggione ca avere ogne sciurne, s'avere 'mbegnate a pajà, ogne mese, 'na certa somme, cu monete d'ore. Ma siccome ca le milizie frangise non ge riuscivane a mandenè le 'mbegne lore, le Castellanetane, stanghe de aspettà inutilmende apprisse 10 mise de ospitalità, scerene a acchià le surdate spagnule, le radunarene vicine a 'u paese e, 'u [[23 febbrare]] [[1503]], armate de ramagghie e de chiangune, traserene jndr'à le case lore, se scettarene cu forze sus de lore, le pigghiarene e le scettarene jndr'à le màne de le surdate spagnule, le quale le legarene e le purtarene vie cu lore, mettennele jndr'à priggiune sotterranèe, certe a [[Barletta]] e otre jndr'à otre cetate. St'aggressione avenìe vecine a 'a Cattedrale, cchiù precisamende jndr'à 'u viche Sacche.

Sapute 'u fatte, 'u duche de Nemours subbete subbete fuscìe a assedià Castellaneta, 'a quale penzò de scennè a patte cu 'u nemiche offrenne migliaie de libbre d'ore. Ma 'u duche de Nemours ne vulìe ttre vote tande e minacciò de dà fuèche a 'a cetate. Le congetadine, pigghiate da 'a disperazione, recurrerene 'n'otra vote a le arme cu l'aiute piccinne piccine de surdate spagnule e grazie pure a 'a condemboranèe aggressione de le spagnule a [[Ruvo]] (cetate cchiù 'mbortande pe le frangise), riuscirene a sarvà 'a cetate. Pe sta resistenze eroiche, 'a cetate de Castellaneta avenìe premiate da 'u Re Ferdinando 'u Cattoleche d'u titele de "Fidelissima Civitas".
}}

Jndr'à 'u [[1503]] le cetadine de Castellaneta, cu l'aiute de quacche surdate [[Spagne|spagnole]], respingerene le truppe [[Frange|frangise]] cumannate da 'u duche de [[Nemours]]: stu fatte adda pigghià 'u nome de "Sacche de Castellaneta". Grazie a 'u curagge fatte vedè jndr'à st'occasione da le cetadine castellanetate, [[Ferdinande 'u Cattoleche]] davìe a 'u paese 'u title de "Fidelissima Civitas". 

Jndr'à 'u [[1519]] le spagnule perderene 'a cetate cu le [[Fiandre|fiamminghe]], 'a cetate scìe in rovine e subbìe 'nu periode luènghe de dominazione da vanne de cchiù feudatarie.

=== L'ere condemboranèe e 'u Brigandagge ===
Jndr'à 'u [[1858]] [[Gesèppe Garibaldi]], vestute da venditore de cannele, 'ngondrò jndr'à 'u funne rusteche ''La Torretta'' certe castellanetane.

Doje anne apprisse, jndr'à 'u [[1860]], le castellanetate vutarene jndr'à 'nu mode quase [[plebbiscite|plebbiscitarie]] pe  l'annessione a 'u [[Regne d'Itaglie]]. Comungue 'u territorie castellanetane avenie ausate jndr'à l'anne ca venèrene cumme refuge da 'nu sbuènne de [[Bringandagge|brigande]], 'mbrà le quale 'u famose [[Andonie Locaso]], lucane ditte 'u "Crapariello" (''<nowiki>'</nowiki>u Craparidd''), 'u quale avenìe giustiziate da le milizie d'u costituite Regne d'Itaglie e avenìe lassate esposte jndr'à chiazze prengepàle d'u paese (chiazze [[Vittorio Emanuele]]) pe cchiù de doje sciurne.

Castellaneta davìe 'nu pesande condrebbute de uemmene a 'a [[prima uerre mundiale]] e pe le tanda muèrte d'a uerre avenìe costruite jndr'à 'u luèche addò osce a die nasce 'u minicipie 'nu monumende cu atturne tanda arvule quande onne state le muèrte. 'U monumende a le cadute de tutte le uerre.

Jndr'à [[seconda uerre mundiale]] invece, successivamende a 'a ritirate de le [[Germanie|tedesche]], chiste urteme bombardarene 'a cetate e facerene 27 muèrte 'mbrà piccinne,cetadine e rappresendande de le [[Carabbenire]] pe colpe d'u scoppie de doje granate, colpevole sulamende de festeggià l'arrive de le [[lleate]]. Pe l'umanità espresse da le cetadine jndr'à sta triste occasione, avenìe assegnate a 'u comune 'a medaglie de bronze a 'u valore civile.

Une de le pàggene cchiù triste d'a storie castellanetate riguarde 'u crolle de 'n'indere stabbele in viale Verdi 'u [[7 febbrare]] [[1985]], pe stu fatte murèrene 34 crestiàne. Apprisse a stu crolle, s'a costituite 'u [http://www.crollo7febbraio85.it Comitate de le Famigliare de le Vittime].

A le funerale partecipò pure 'u [[Presidende d'a Repubbleche Tagliàne]] de l'epoche [[Sandre Pertini]].

'U processe ca ha seguite 'u fatte jè angore in corse, jndr'à 'u mendre addò stave 'u stabbele ha state costruite 'n'auditorium (jndr'à le locale d'u quale jè presende pure 'a bibblioteche comunale) e ha state 'nzippate 'nu monumende pe arrecurdà le vittime. <br style="clear:left;"/>

== Monuminde e luèche de inderesse ==
'U territorie presende 'nu forte accendramende abitative jndr'à 'u nuclèe cetadine ce se esclude 'a frazione marittime de ''Castellaneta Marine'' e quedda rurale d'a ''Gaudella''. Pu reste jndr'à le cambagne sonde presende cchiù o mene cinde [[massarie]] 'a uerre probbie storeche, certe de chiste fortificate, e cambe cultevate, soprattutte [[vignete]] e fruttete.

=== Architetture civile ===
===='A cetate vecchie ====
[[File:Lamarina2.jpg|thumb|right|200px|Cendre storeche Castellaneta - vie 'a Marine]]
[[File:Cartografia di castellaneta.jpg|thumb|right|200px|Castellaneta (cendre storeche) jndr'à 'u 1700]]

'U "paese vecchie" nasce 'nguèdde 'a ''Gravine de Castellaneta'', jndr'à 'na posizione decendrate, e 'nu tiembe ere limitate da mure grosse grosse ca avvrazzavene 'u paese jndr'à vanna scuperte.
'U cendre storeche tène 'nu 'mbiande [[medievale]], cu vicole e stradine assaije strette, ma le tesore de maggiore pregge architettoneche sonde d'u [[barocche]].
'N'imbortanze architettoneche forta forte tènene le chiazze ''F. De Martino'' e ''Marije Maculate'' addò sonde presende le ttre edificie de maggiore fatture.
'A [[Cattedrale de Castellaneta|Cattedrale]] (o chiesere de [[Necole de Mira|San Necole]]) 'nzippate jndr'à 'u [[1220]] e quase combletamende refatte jndr'à 'u [[XVIII sechele]] (sulamende 'u cambanile ha rumaste d'a chiesere vecchie). Belle probbie ète 'a facciate [[barocca]] soje e angore de chciù 'u soffitte de legne 'ntagliate, cu ttre tele d'u [[1700]] de [[Carlo Porta]] (''L'[[assunzione d'a Vergine Marije|Assunzione]]'', [[Necole de Mira|San Necole]] ca sarve [[Adeodato|Diodato]] e ''<nowiki>'</nowiki>A cadute de le [[Angioine]]'') e quattre de fine 1770 - inizie [[1800]] de Dumeneche Carella de Martine (''[[Criste]] jndr'à 'u Cenacole'', ''Criste ca comuneche [[San Pitre]]'', ''Le nozze de Canan'' e ''Davide ca balle nnande a l'arche e le [[Filisdeie]] ca 'a restituiscene a 'u popole elette''. 'U palazze [[XVIII sechele|settecendesche]] affianghe, 'u Vescovile, (sede osce a die d'u vescovade) custodisce 'nu dipinde ca resale a 'u [[1500]] d'u [[Santacroce]] e otre 'nderessande tesore artistece.

'U Palazze Baronale, sede storeche d'u potere politeche, trasformate apprime jndr'à 'nu [[seminarie]], pò jndr'à 'nu convende de le [[Clarisse|sore de Sanda Chiara]].

Jndr'à 'uborghe andiche se iacchiane 'nu sbuènne de palazze signorile, sindome de granne cangiaminde 'mbrà feudatarie sus a stu territorie. Da arrecurdà 'u Palazze Catalano cu 'a facciata soje ca jè oriendaleggiande, 'u Palazze Sarapo cu 'u purtone sue barocche e le palazze [[Necole D'Alagni|D'Alagni]], Lagroia e Frisini.

Da vedè sonde pure pure chiazze [[Umberto I]] cu 'a Fundane Monumendale cendrale ([[1871]]) e 'u monumende a [[Rodolfo Valentino]] ([[1961]]) ca se iacchie 'mbonde a 'a "Passeggiate" dedicate a 'u stesse attore e fatte cu 'a [[cerameche|maioleche]].

=== Architetture releggiose ===

Assaije probbie sonde le chiesere jndr'à zone andiche, a testimonianze d'a granne 'mbortanze ca ave avute stu paese pure cumme cendre releggiose, da sechele sede d'a [[Diocesi de Castellaneta]]. Da arrecurdà sonde [[San Dumineche]] (spicciate jndr'à 'u [[1861]]) cu 'a caratteristeca facciata soje da 'u doppie stile, cu 'a vanne ierte [[Arte d'u Rinascimende|Rinascimendale]] e cu 'u purtale da 'u 'ngonfondibbele stile barocche.

[[File:SAN DOMENICO.jpg|thumb|right|200px|'A chiesere de San Dumineche]]

Otre chiesere oramaie non ausate pe rite releggiose sonde [[Sanda Marije]], [[San Gesèppe]], [[Sanda Chiara]], [[Sanda Caterine]], Madonne de l'Aiute e [[San Giuanne]] in muricielle.

Pure jndr'à 'u reste d'u paese stonne otre chiesere 'mbortande pure pa lore architetture e pe le bellezze ca tenene. [[San Michele]] chiesere [[XVIII sechele|settecendesche]] costruite a le limite d'u paese vecchie e osce a die 'nglobbate jndr'à 'u cendre d'u paese. Tène tele d'u [[XVI sechele|Cinghecinde]] e d'u Settecinde.

[[File:SAN MICHELE.jpg|thumb|right|200px|'A chiesere de San Michele]] 

[[San Frangische d'Assisi]] ([[1471]]) e 'u convende de le [[Frate Minore]] ([[1592]]). 'A chiesere nasce jndr'à vanna nove d'u paese, 'nu tiembe ('mbonde a le [[anne 1960|anne sessande]]) ere assaije lundane da 'u reste d'u paese. Tène capelavore d'u XVII sechele|Seicinde]] e d'u Settecinde, 'nbrà le quale 'n'imbortande opere sus a l'altare de [[Girolamo de Santacroce]] ca rappresende 'a [[Marije, mamme de Gesù|Vergine]] azzettate sus a 'u trone cu 'u piccinne ca preie 'mbrà iangele, sande e apostole.

Sanda Marije d'a Luce, dette pure Marije sandissime3 Assunde o angore Sanda Marije d'u Pesco (fatte atturne a 'u [[XIII sechele]]) jè une de le poche esembie de arte [[goteche]]-[[Angioine|angioine]] d'u paese 'nzieme a 'u cambanile d'a ''Cattedrale''. 'A leggende dice ca sta chiesere avere state fatte ex voto da 'nu capitane ca s'avere sarvate da 'nu naufragge apprisse ca s'avere affiddate a 'a [[Assunzione d'a Vergine Marije|Madonne de l'Assunde]]. 'A chiesere tène 'a forme, pe colpe d'u dislevélle sus a 'u quale ha state costruite, d'u ponde de 'na nave. Jndre tène 'mbortande [[affresche]].

Otre chiesere sonde 'a [[XVI sechele|cinghecendesche]] [[San Rocco]] osce a die annesse a 'u vecchie spedale e 'a [[XVI sechele|seicendesche]] ''Mater Christi'', pure jedde costruite lundane da 'u cendre abitate e vecine a l'omonime 'nzediamende rupestre e da l'architetture modeste. 'A chiesere de San Dumineche ca se iacchie jndr'à vanna vasce d'u cendre storeche e 'a [[Parrocchie Cuore Maculate de Marije]], strutture moderne. Se aspette 'a costruziona nove d'a chiesere de San Frangische d'Assisi.

=== Site archeologgece ===
==== Le 'nzediaminde rupestre ====

[[File:GRAVINA DI CASTELLANETA1.jpg|thumb|right|200px|'Nzediaminde rupestre]]
[[File:InsediamentiRupestri.jpg|thumb|right|200px|'Nzediaminde rupestre]]
[[File:Padreterno.jpg|thumb|right|200px|'Nzediamende rupestre Attane Eterne]] 

Lunghe le gravine sonde presende 'nu sacche de 'nzediaminde rupestre. Certe sonde de origgene ierte medievale ([[V sechele|V]]-[[X sechele]]), quanne 'a reggione vevìe 'nu periode de forte decadenze politeche e economeche e avenìe ripetutamende attaccate da popolazziune furastiere (apprime le [[Gote]], po le [[Longobbarde]] e le [[Saracene]]).

Apparte ca da necessità difensive, 'a vite jndr'à le grotte avenìe 'ngentivate jndr'à l'[[VIII sechele]] da 'a [[Iconoclastie|lotte iconoclaste]] de [[Leone III de Bisanzio|Leone III]] e jndr'à chidde stesse gravine acchiarene refugge 'nu sbuènne de monace grecie, arrevate da l'Oriende.

Certe 'nzediaminde rupestre sonde:
* ''Sanda Marije d'u Pesco''. 'Nguèdde 'a [[Gravine de Castellaneta]] a vecine vecine a 'a chiesere de l'Assunde. 'U nome avène probbie da ''piscus'' (rupe) probbie pa vicinanze d'a [[gravine, geologgie|gravine]]. Jndre ha state acchiate 'u dipinde ''<nowiki>'</nowiki>A Madonne cu 'u Piccinne'' d'u [[1200]].
* ''Sanda Marije d'u Soccorse''. 'Nguèdde 'a Gravine de Castellaneta 'nu picca lundane da 'a chiesere de l'Assunde. Jndre stonne tracce d'u dipinde de 'nu sande.
* ''Sanda Lucie'', 'Nguèdde 'a Gravine de Castellaneta. Jndre se ponne vedè reste de decoraziune.
* ''Sanda Marije de Costandinopole'' ([[IX sechele|IX]]-[[X sechele]]). Nasce jndr'à Gravine de Coriglione jndr'à le vicinanze d'a chiesere Mater Christi. 'U 'nderne jè divise jndr'à ttre navate cu reste de decoraziune e affresche sus a le parete.
* ''Mater Christi'' jndr'à 'u terrene agricole de 'nu private jndr'à le vecinanze de l'omonime chiesere. A ttre navate, jndre ste quacche graffite (cumme 'u simbole de [[Gesù]]. Le affresche onne sciute combletamende perdute.
* ''Attane Eterne''. Nasce jndr'à Gravine de Coriglione. 'A cripte jè ipoggèe e jè 'a ttre navate irregolare. L'abside cendrale jè senze altare. Sus a le parete sonde presende affresche Bizzandine ca raffigurescene ''<nowiki>'</nowiki>U [[Criste]] 'mbrà 'a [[Marje, mamme de Gesù|Vergine]] e [[San Giuanne]]'' e otre ca raffigurescene sande databbele ([[XIV sechele]])
* ''Sande Stefano''. Jndr'à l'omonema Gravine. Jndre se ponne vedè reste de affresche dedicate a [[Sando Stefano]] e [[Necole de Mira|San Necole]]. 'Nzediamende databbele [[XIV sechele]].
* ''San Michele Arcangele''. Jndr'à Gravine de Sando Stefano. Tène affresche d'u XII sechele ca raffigurescene [[San Michele]], 'na''[[Madonne cu Piccinne]]'' e otre sande. Jndre stonne pure graffite ca raffigurescene anemale.
* ''Ovile Vecchie'', Jndr'à une de le gravine de [[Mondecamble]] a 'u confine cu [[Làterze]]. Cripte cu doje navate e doje ingresse. Presende jndre tracce de affresche.
* ''Sanda Marije d'u Puerte''. Jndr'à le vicinanze de l'omonema Gravine, a 'u confine cu [[Gioia d'u Colle]] jè racchiiuse jndr'à massarie da 'u stesse nome.

=== Aree naturale ===
==== Le gravine ====
[[File:CASTELLANETA.jpg|thumb|right|200px|Gravina Granne]]   
[[File:CASTELLANETA2.jpg|thumb|right|200px|Gravina Granne]]
[[File:GRAVINA DI CASTELLANETA.jpg|thumb|right|200px|Gravine cu [[acquedotte|ponde-canale]] de l'[[Acquedotte Pugghiese]]]]

Le prengepàle gravine ca se iacchiane sus a 'u territorie sonde:
* 'A [[Gravine de Castellaneta]] o Gravina Granne (avvrazze 'u borghe andiche). Une 'mbrà le cchiù granne e spettacolare [[gravine, geologgie|gravine]] d'a [[Pugghie]]. Se estenne pe 'na decine de chilometre cu 'nu sacche de rientranze, profonne jndr'à 'u punde massime 145 metre e larie 'mbonde a 300 metre. Lunghe 'u percorse sue sonde presende 'nu sacche de 'nzediaminde storeche-archeologgece.
* 'A Gravine d'u Puerte, vecine a [[Monturse]] a 'u confine cu [[Gioia d'u Colle]]. Da arrecurdà 'a presenze de [[Dolmen]], de 'nu villagge [[Peucete|peucete]] de la Castellucce e de l'omonema massarie storeche.
* 'A Gravine de Coriglione, addò se iacchie 'u 'nzediamende rupestre de ''Sanda Marije de Costantinopole''
* 'A Gravine de Sando Stefano cu l'omoneme villagge rupestre.
* Le Gravine (6) de Mondecamble vecine a l'omoneme colle.

== Suggettate ==
=== Evoluzione demografeche ===
{{Demografia/Castellaneta}}

== Culture ==
=== 'Struzione ===
==== Scole ====
*[http://www.Perrone.ta.it I.P.S. Mauro Perrone]
*[http://www.FilippoSurico.it Istitute Omnicombrensive Filippe Surico]
*[http://www.www.circolodidatticopascoli.it Scole Elemendare Giuanne Pascoli]
*[http://www.nuke.iiss-flacco.it I.I.S.S. Q.Orazio Flacco]
* Scola Medie Statale V.M Giovinazzi

=== Fatte ===
* ''Fiere de Sand'Anna'' e corteo storeche medievale (fine de luglie)
* corteo storeche e mercate medievale jndr'à 'u borghe andiche (novemmre)
* ''A Fanova'', fanove de [[San Gesèppe]] ca se fanne jndr'à tutte 'u paese 'nzieme a l'[[arvule d'a cuccagne]] ([[19 màrze]])
* Rite d'a [[Sumàne Sande]], ca partene 'u [[sciuvedìe sande]] cu 'a visite de le ''sepolcre'' e vonne nnande cu 'a prugessione de le ''Mistere'' d'u [[venerdìe sande]] e cu quedde de ''Criste Muèrte'' d'u sabbate sande ([[marze]] o [[abbrile]])
* Tappe de l'European Challenge Tour de [[golf]] ([[abbrile]])
* [[Presepe]] jndr'à 'u cendre storeche ([[decemmre]], [[scennare]])
* [[Presepe]] vivende jndr'à 'u cendre storeche ([[decemmre]], [[scennare]])
* ''Rockfest'' - serate dedicate a totte le ''band'' emergende de Castellaneta e de le paise vecine ([[agosto]])
* Feste de [[San Frangishce de Paola]] copatrone de Castellaneta ([[masce]])
* ''Sagra da far'nèdd'', se face pe cchiù de 2&nbsp;km jndr'à 'u borghe andiche lunghe le quale jè possibbele assaggià 'nu sacche de piatte tipece ([[frisedde]] cu uegghie extravergine d'alie, [[focacce barese|focacce]], [[chianghiaredde]] e fricelle, carne a 'u fornelle, [[mozzarelle|muzzarelle]] e formagge frische, vine, frutte e doce...) e la Far'nèdd, 'a vecchia farine ca se ave manicanne orze e cicere.
* Prugessione jndr'à 'u mare d'a Stella Maris protettrice d'a frazione marittime ([[15 aguste]])
* ''Natale insieme con la pizzica'', cu assagge de piatte tipece (decemmre)

===Personalità legate a Castellaneta===
*[[Vito Marije Giovenazzi]] ([[1727]]-[[1805]]), [[filologhe]] e erudite
*[[Mauro Perrone]] ([[1831]]-[[1913]]), [[storeche]] e [[ingegnere]] (a jidde se onne le fundane d'u paese e 'u tracciate de osce a die de Via Caporlando)
*[[Necole D'Alagni]] ([[1865]]-[[1943]]), [[storeche]] e [[pettore]]
*[[Filippe Surico]] ([[1882]]-[[1954]]), [[poeta]] e [[commediografe]]
*[[Rodolfo Valentino]] ([[1895]]-[[1926]]), [[attore]]
*[[Enrico Mastrobuono]] ([[1896]]-[[1990]]), [[Maggistrature, diritte|maggistrate]] e [[storeche]] [[Medioeve|medievaliste]]
*[[Necole Catalano]] ([[1910]]-[[1984]]) [[Avvocature d'u State|Avvocate d'u State]] e [[giudice]] europèe ([[1958]]-[[1962]])
*[[Necole Serino]] (Castellaneta, 1876 – Resina, 1926) andifasciste, sindacaliste e ferroviere de fede socialiste<ref>Jndr'à l'eleziune comunale de Bologne d'u 1920, vingiute da le socialiste, avenìe elette consigliere. Segretarie provingiale d'u [[SFI]], 'u sindacate de le ferroviere, e diriggende nazionale sue, avere subbite persecuziune da vanne de le fasciste, 'mbonde a 'u licenziamende, a 'u processe e a 'u fogghie de vie obbligatorie da Bologne (vd. pure [http://books.google.it/books?ei=rhrPTNP8Cd-G4gb9nbGaCg&ct=result&id=TZnaAAAAMAAJ&dq=%22Nicola+Serino%22+socialista&q=%22Nicola+Serino%22+ Mauro Canali, Le spie del regime Il mulino, 2004]).</ref>.
*[[Mario Eggidie Schinaia]] ([[1932]]), presidende d'u [[Consiglie de State]] ([[2006]]-...)
*[[Sante Notarnicola]] ([[1938]]), criminale e scrittore
*[[I Gatti Rossi]], [[gruppe musicale]] de le [[anne 1970|anne settande]]

{{nota
|larghezza=400px
|titolo=Rodolfo Valentino
|contenuto=[[File:Rodolfo Valentino-Commons.jpg|thumb|right|280px|Rodolfo Valentino]]
Rodolfo Valentino, nome satte-satte Rodolfo Pitre Filiberte Raffaelle Guglielmi, nascìe a Castellaneta jndr'à 'u [[1895]]. Ha state 'u prime vere dive d'u [[cinema]] 'ndernazionale.

Avenève da 'na famigghie borghese d'u luèche, ha state figghie de Giuanne, de professione [[veterinarie]], e de Marije Berta Gabrielle Bardin, gentildonne de origgene frangese e dame de combagnie d'a marchese Giovinazzi. Frequendò le scole elemendare a Castellaneta pe pò condinuà le studie apprime a [[Tarde]] e pò a [[Perugge]]. Se diplomò in [[Facoltà de Agrarie|agrarie]] a [[Genova]], pò a 17 anne se traferìe a [[Parigge]] e, jndr'à 'u [[1913]] se 'mbarcò pe le [[State Aunìte d'Americhe|State Aunìte]] addò se facìe notà cumme ballerine. Aqquà 'ngundrò [[Norman Kerry]] ca 'u convingìe a scè a [[Hollywood]], addò accumenzò a avè le prime parte 'mbortande apprisse 'na parendese cumme combarse. Murìe jndr'à 'u [[1926]] pe colpe de 'na [[peritonite]], apprisse ca avere recitate jndr'à 'nu sbuènne de film 'mbortande.

Congidenze vulìe ca 'a date d'a nascita soje (1895) corresponne a quedde d'a nascite d'u cinema, e ca quedde d'a morta soje (1926) corresponne a quedde d'a nascite de le prime film cu 'u sonore e a 'a conseguende lenda lende agonie d'u [[cinema muto]], du 'u quale jidde avere state 'u maggiore 'nderprete maschile. A jidde ha state dedicate a Castellaneta 'na statue jndr'à classeche pose d'u film ''[[Il figlio dello sceicco, film 1926|Il figlio dello sceicco]]'', mise 'mbonde 'a "Passeggiate" 'nditolate a jidde stesse, eppure 'nu musèe e 'na targhe mise sus 'a case natale soje rialate da 'nu gruppe de appassionate americane de [[Cincinnati]] ([[Ohio]]).}}

== Sciugrafije andropeche ==
=== Fraziune ===
==== Castellaneta Marine ====
{{Vedi anche|Castellaneta Marine}}
[[File:CastellanetaMArina.jpg|thumb|right|200px|Castellaneta Marine, Mare e Dune]]

Sus 'a coste se stenne 'a frazione de '''Castellaneta Marine''', 'a quale tène pe origgene e ause, 'na funzione turisteche. 'A frazione marittime, comboste quase esclusivamende da ville, jè combletamende sckaffate jndr'à verde [[Pinus|pinete]] de '''Bosche Pineto''' ca se stenne cchiù o mene pe 9 km lunghe 'a coste, trasenne verse 'u 'nderne d'u territorie pe cchiù de 300 m.

Castellaneta Marine offre a le turiste 'nu mare cristalline, 'na sabbie fina fine e [[dune]] [[fossile]] de gfranne 'nderesse naturalisteche e sciendifeche. Sus a 'u territorie sonde presende alberghe e 'mbortande villagge turistece, in particolare jndr'à le zone de Riva dei Tessali ('mbortande 'u cambe da [[golf]] sue) e Termitosa.

'U 'nzediamende nasce jndr'à l'[[anne 1960|anne sessande]] a l'inderne d'a pinete marittime. Servìe 'n'opere de bonifeche d'a zone (ca apprime ere paludose pe colpe d'a particolare ''tessiture'' geologgeche de le doje costiere) pe fà addevendà 'a frazione javetabbele. Aqquà onne nate jndr'à picche tiembe 'nu sbuènne de ville, certe de probbietà de personagge famose cumme, pe esembie, [[Sophia Loren]].

Le strade de Castellaneta Marine onne nome referite soprattutte a 'u periode storeche de corse verse 'u [[Spazie, astronomie|spazie]] quanne in effette 'a fraziona marine avere nate. Non g'è difficile acchià strade ca se referiscene a 'a [[lune]] (cumme ''Mare de le vapore'', ''Oceane de le Tembeste'', ''Baia de le flutte''), a famose astronaute [[State Aunìte d'Americhe|americane]] e [[URSS|sovietece]] ([[Neil Armstrong]] e [[Jurij Alekseevič Gagarin|Jurij Gagarin]]...), a [[veicole spaziale]] ([[Programme Sojuz|Sojuz]], [[Viking]]...) e missione ([[Apollo]]...) e politece de quidde periode ([[John Kennedy]]). 

Ce se leve 'a strade prengepàle de ingresse (Viale de le Pine) in onore d'a pinete ca ospitesce 'a frazione e 'u Lunghemare ca jè dedicate a le "Eroi d'u Mare", 'u reste de le strade cetadine jè fatte apposte pe ce ame viaggià cu 'a fandasie 'mbrà e cchiù nnande de le nuvole.

== Economije ==
=== Agricolture ===
Quidde de l'[[agricolture]] jè 'u settore tradizionale de l'economije castellanetane. 'Mbortande e assaije apprezzate sonde le[[uve]] da tavole (uve Itaglie sus a tutte), le [[Clemendine d'u Gurfe de Tarde]] e totte 'a [[frutte]] prodotte jndr'à vanna meridionale d'u territorie sue.

'Mbortande ète pure 'a coltivazione de alìe ca servene pa produzione de l'[[Uegghie Terre Tarentine]], eppure de [[foragge]] e de [[grane tuèste]] ca se producene prengepalmende jndr'à vanne murgiane d'u territorie castellanetane.

Otre settore assaije forte jè quidde de le amennele, 'mbrà le cchiù apprezzare in Itaglie.

=== Turisme ===
'U [[turisme]] jè 'u settore ca s'à sveluppate urtemamende.

'''Castellaneta''' ha state inzignte jndr'à l'anne [[2006]] de 'na ''vele'' da vanne de [[Legambiente]] jndr'à tradizionale [[Guida Blu]] ca l'associazione ambiendaliste scrive ogne anne.

L'offerte turisteche de Castellaneta Marine jè soprattutte de carattere staggionale e tène lide private attrezzate, alberghe e 'mbortande villagge turistece, doje parche divertimende (Felifonte e Felisia cu 'nzeccate 'a sale [[IMAX]]) e diverse discoteche.

Urtemamende le villagge turistece stonne a cercane de destaggionalizzà l'offerte revolgennese pure a 'u turisme de affare.

== Infrastrutture e trasporte ==
[[File:Taranto mappa.png|thumb|right|175px|Collegaminde cu 'a Provinge de Tarde]]

=== Strade ===
Le collegaminde stradale prengepàle sonde rappresendate da
([http://www.mapquest.com/maps/map.adp?searchtype=address&formtype=address&latlongtype=degrees&latdeg=40&latmin=38&latsec=0&longdeg=16&longmin=56&longsec=0&zoom=5 vide]):

*[[Autostrade A14, Itaglie|Autostrade A14]] [[Bologne]]-[[Tarde]] (uscite de Castellaneta-[[Motele]]) da e pe l'[[Itaglie settentrionale]]
*[[Via Appia|S.S. 7 Appia]] ca colleghe 'u paese a [[Matera]] e a Tarde e [[Brinnese]]
*[[Strade Statale 100 de Gioia d'u Colle|S.S. 100]] da e pe [[Bari]]
*[[Strade Statale 106 Joniche|S.S. 106]] (Tarde-[[Reggio Calavrie]]) uscite Castellaneta Marine

=== Ferrovie ===
Le collegaminde ferroviare sonde assicurate sie cu Tarde ca cu Bari, e verse tutte le località servite da le linèe ioniche e adriateche.
Vè pure arrecurdate 'u collegamende ferroviarie ioniche ca colleghe 'a frazione marine cu Tarde e [[Crotone]].

=== Aeropuerte ===
L'[[Aeropurte de Tarde-Vurtàgghie|Aeropuerte de Tarde-Vurtàgghie "Marcello Arlotta"]] face servizie de linèe pu traffeche passeggere cu vole charter.

Le otre aeropuerte cchiù vecine sonde:
*[[Aeropuerte de Bari-Palese|Aeropuerte 'ndernazionale de Bari "Karol Wojtyla"]];
*[[Aeropuerte de Brinnese-Casale]].

== Amministrazione ==
{{ComuniAmministrazione
|NomeSindaco= Italo D'Alessandro
|DataElezione= 11/06/2007 
|partito= D'Alessandro Sindaco - Civica - [[Casa delle Libertà|CdL]]
}}

=== Otre 'mbormaziune amministrative ===
'U Comune de Castellaneta ha fatte parte d'a [[Comunitate Mundane d'a Murgia Tarandine]] 'mbonde a 'a soppressiona soje.

== Sport ==
=== Ballone ===
'A suggettate de [[Ballone, sport|ballone]] maschile chciù 'mbortande jè l<nowiki>'</nowiki>''A.C.D. Castellaneta''' ca stè jndr'à prima categorije (girone B). 'U Castellaneta ave cchiù vote sfiorate 'a promozione jndr'à [[Serie D]].
Culore sociale:Vianghe e Russe.
Stadie: De Bellis.

=== Pallacanestre ===
'A suggettate de [[pallacanestre]] maschile jè 'a ''Valentino Basket''. Ha state funnate jndr'à 'u [[2005]] e jndr'à 'u prime anne de vita soje ha state promosse jndr'à Serie D (girone B) vingenne tutte le partite. Nasce da 'a morte d'a gloriose ''S.S. Castellaneta basket'' fallite jndr'à l'estate d'u 2005 ca jndr'à staggione [[2000]]-[[2001]] avere militate jndr'à 'u cambionate nazionale de [[Serie D, pallacanestre maschile|Serie B2]].
Culore sociale: Vianghe e Russe.
Palazzette: Palatifo in via Aldo Moro

=== Vele ===
L'associzione de [[vele, sport|vele]] cchiù 'mbortande jè quedde d'u ''Circolo Velico Vega''.

=== Golf ===
'U circole [[golf|golfisteche]] "Riva dei Tessali Golf Club" jè 'u cchiù 'mbortande d'a [[Provinge de Tarde]]. Ogne anne jndr'à 'u cambe de 18 bochere d'u club se face 'u tornèe "Tessali-Metaponto Open de Pugghie e Basilicata" prestiggiose gare d'u [[Challenge Tour]] addò 'u mondepremie arrive a cchiù o mene 120.000 €.

=== Tennis ===
A ''Nova Yardinia'', luèche de villeggiature de Castellaneta Marine, avènene fatte tornèe 'mbortande pure a levèlle 'ndernazionale cumme 'a Fed Cup addò l'Itaglie cchiù de 'na vote ha fatte 'a finale probbie a Castellaneta, vingenne pure.

== Gallerie fotografeche ==
{{cassetto|Gallerie de Castellaneta|
<gallery>
File:Palazzo_Vescovile.jpg|Cendre Storeche Castellaneta - Palazze Vescovile
File:Palazzo_Baronale.jpg|Cendre Storeche Castellaneta - Palazze Baronale
File:Palazzo_Baronale-strapiombo.jpg|Cendre Storeche Castellaneta - Palazze Baronale a strachiumme sus 'a Gravine
File:Cattedrale-cast.jpg|Cendre Storeche Castellaneta - Cattedrale S. Necole
File:Piazza_Umberto_I.jpg|Castellaneta - Chiazze Umberto I e Fundane monumendale
File:Chiesa_S._Michele.jpg|Castellaneta - Chiesere de S. Michele
File:SAN MICHELE.jpg|Castellaneta - Chiesere de S. Michele

File:Casa_Valentino.jpg|Castellaneta - Casa natale de Rodolfo Valentino
File:Chiesa S. Domenico.jpg|Cendre Storeche Castellaneta - Chiesere S. Dumineche
File:SAN DOMENICO.jpg|Chiesere de San Dumineche
File:Interni S. Domenico.jpg|Castellaneta - Inderne Chiesere de S. Dumineche
File:Chiesa_S._Caterina.jpg|Cendre Storeche Castellaneta - Chiesere de S. Caterina
File:Chiesa_S._Caterina_interni.jpg|Castellaneta - Inderne Chiesere de S. Caterina
File:Chiesa_dell'Assunta.jpg|Castellaneta - Chiesere de l'Assunde
File:Chiesa_S._Francesco.jpg|Castellaneta - Chiesere e convende de S. Frangische
File:Palazzo Catalano.jpg|Cendre Storeche Castellaneta - Palazze Catalano
File:Chiesa Madonna dell'Aiuto.jpg|Cendre Storeche Castellaneta - Chiesere d'a Madonne de l'Aiute
File:Chiesa s. maria.jpg|Cendre Storeche Castellaneta - Chiesere de S. Marije e via Vittorio Emanuele 
File:Gravina.jpg|Castellaneta - Gravina Granne
File:Paese vecchio.jpg|Castellaneta - Vedute d'u cendre storeche 
File:Scorcio_notturno.jpg|Castellaneta - Vedute de notte d'u cendre storeche 
File:CASTELLANETA.jpg|Castellaneta - 'NU MITE
File:Castellanetamarinamare.jpg|Castellaneta Marine - Mare a 'u Tramonde
File:MAre.jpg|Castellaneta Marina - Mare a 'u Tramonde
File:Arco via Giudea.jpg|Cendre Storeche Castellaneta - Arche Via Giudea
File:FontanaVilladeGasperi.jpg|Castellaneta - Fundane Ville "A. De Gasperi"

</gallery>
}}

== Vide pure ==
*[[Comunitate Mundane d'a Murgia Tarandine]]
*[[Diocesi de Castellaneta]]
*[[Dialètte tarandine]]

== Bibbliografije == 
*Cav. Giacomo Arditi - ''Castellaneta'' - (da ''La corografia fisica e storica della Provincia di Terra d'Otranto'' pp.&nbsp;118-125) - Lecce - Stabbilimende Tipografeche "Scipione Ammirato", 1879-1885
*Mons. Donato Colafemmina - ''Castellaneta nei manoscritti del Prof. Nicola d'Alagni'' - Castellaneta - Litotipografije Policarpo Michele, 1980
*G. B. Pacichelli - ''Regno di Napoli in prospettiva'', 1703
*Pitre Loglisci, ''La vera Storia del Sacco di Castellaneta'', Editore Andonie Dellisanti, 2005

== Note ==
<references/>

== Otre pruggette ==
{{interprogetto|commons=Castellaneta}}

== Collegaminde fore a Uicchipèdie ==
*[http://www.castellaneta.altervista.org Castellaneta-Multimedia Tour]
*[http://www.meteocast.it Previsione d'u Tiembe e WebCam a Castellaneta]
*[http://www.castellaneta-ta.it Castellaneta - Cammenanne pa Cetate d'u Mite]
*[http://www.deor.com/valentino Rodolfo Valentino]
*[http://www.cm-tarantina.it Comunitate Mundane Murgia Tarandine]
*[http://www.valentinobasket.it Valentino Basket Castellaneta]
*[http://www.circolovelicovega.it Circole velico Vega]
*[http://www.unicomart.it Associazione Aunione commerciande, artiggiane e artiste de Castellaneta]
*[http://www.laribecaonline.it Cendre de Attività Culturale La RIBECA]

{{Provinge de Tarde}}
{{Area Vasta Tarandine}}

[[Category:Comune d'a provinge de Tarde]]
[[Category:Comune d'a Pugghie]]

[[bg:Кастеланета]]
[[cs:Castellaneta]]
[[de:Castellaneta (Apulien)]]
[[en:Castellaneta]]
[[eo:Castellaneta]]
[[es:Castellaneta]]
[[fr:Castellaneta]]
[[hu:Castellaneta]]
[[it:Castellaneta]]
[[ja:カステッラネータ]]
[[la:Castanea (Italia)]]
[[lmo:Castellaneta]]
[[ms:Castellaneta]]
[[nap:Castellaneta]]
[[nl:Castellaneta]]
[[pl:Castellaneta]]
[[pms:Castellaneta]]
[[pt:Castellaneta]]
[[roa-rup:Castellaneta]]
[[ru:Кастелланета (Апулия)]]
[[scn:Castellaneta]]
[[uk:Кастелланета (провінція Таранто)]]
[[vo:Castellaneta]]
[[war:Castellaneta]]
