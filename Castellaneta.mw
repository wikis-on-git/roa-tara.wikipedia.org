{{S}}

« S'assètte aggruppate sus ô crine de 'nu monde, ca sovraste de 245 metre 'u levelle d'u mare, e a nord nord-ovest, s'affacce jndre 'nu burrone cò parete verticale (ca jè chiamate Gravine) profunne cchiù de 108 metre e nascite da fiumane ca, scennènne da le monde ca le circunnane vonne pè 'u fiume Lato a scaricarse jndr'ô gurfe de Tarde, ca diste cirche 23 Chilometre. Da quèdde iertèzze jedde uarde, a mezzezzadìe 'u Ionie, ad oriende Motèle, a l'Occase 'na granna cambagne chiene chiene de colline e terrene varie de verde e de colture... »
	
(Cav. Giacomo Arditi - 'A corografije fiseche e storeche d'a Provinge d'a Terre d'Otrande - pag. 119)

{{Comune
|nomeComune = Castellaneta
|panorama = Gravina Grande1.jpg
|linkStemma = Castellaneta-Stemma.png
|siglaRegione = PUG
|siglaProvincia = TA
|latitudineGradi = 40
|latitudineMinuti = 38
|latitudineSecondi = 0
|longitudineGradi = 16
|longitudineMinuti = 56
|longitudineSecondi = 0
|mappaX = 252
|mappaY = 213
|altitudine = 245
|superficie = 239,84
|abitanti = 17.196
|anno = 31-08-2009 [[ISTAT]]
|densita = 71,7
|frazioni = Gaudella, Marine de Castellaneta 
|comuniLimitrofi = [[Ginosa]], [[Gioia d'u Colle]] (BA), [[Latèrze]], [[Motele]], [[Palascianidde]], [[Palasciane]]
|cap = 74011
|prefisso = 099
|istat = 073003
|fiscale = C136
|nomeAbitanti = castellanetane
|patrono = [[Necole de Mira|San Necole de Bari]], [[San Frangische da Paola]] (copatrono)
|festivo = [[6 dicemmre]] (San [[Necole]])
2^ [[Dumeneche]] de [[Masce]] (San [[Frangische]])
|sito = http://www.comune.castellaneta.ta.it/
}}

'''Castellaneta''' (jndr'ô dialetto locale '''Castëlàneët''') éte 'nu comune [[Itaglie|tagliáne]] de 17.196 crestiáne d'a [[Provinge de Tarde]] jndr'à [[Pugghie]].

== Sciugrafije fiseche ==
{{Vedi anche|Sciugrafije d'a Pugghie}}
[[File:Bozza mappa territorio di Castellaneta.jpg|thumb|left|130px|Mappe d'u territorie]]
[[File:Murge mappa antica.jpg|thumb|left|250px|[[Murgie]] meridionale]]

'''Castellaneta''' se iacchie jndr'à 'u core de l'area ca costituisce 'u [[Parche Reggionale de le Gravine]] e occupesce 'a posizione mmienze jndr'à vanne occidendale d'a provinge de Tarde ca costituisce l'accussì ditte '''arche Joniche'''.

'U territorie sue ('mbrà le prime cinde comune tagliàne pe estenzione, pa precisione settantanovesime) veje da 'a [[Murge]] tarandine 'mbonde a 'u [[Mar Ionio]] e, presende 'na granne varietà de paesagge e diverse presenze naturalisteche streche e archeologgeche.

'''Castellaneta''' ète tagghiate da 'na serie de "[[Gravine, geologgie|geavine]]" e de [[Lame, corse d'acque|lame]]" (naturale condinue de le gravine cu parete mene irte) de origgene carsiche, ca se diriggene verse 'u mare facenne arrevà jndr'à 'u fiume [[Late, fiume|Late]] le acque ca se cogghiene duranne le piogge.

[[Mondecamble]] (cchiù precisamende 'a località ca se dice S. Trinità) jè 'u punde sue cchiù ierte (411 m).

== Storie ==
{{Vedi anche|Storie d'a Pugghie}}
=== Le origgene ===
Le prime segne de 'na 'mbortande presenze jndr'à 'u territorie castellanetane resalene a l'[[età d'u bronze]] ([[II millennie n.C.|2000-1000 n.C.]]). Onne state infatte acchiate 'nu sbuènne de vase e otre manufatte ca resalene a stu periode jndr'à località ''Minerva''. Se onne notizie secure ca 'u territorie castellanetane jndr'à quidde periode ere javetate da [[Sicule]], da [[Messape]] e da [[Iapigge]].

Sus 'a cime d'u Mondecamble, ricche de grotte e de gravine, invece, onne state acchiate robbe [[Paleoliteche|paleolitece]] e de origgene [[Appule]]-[[Peucezie|Peucete]].

=== 'U Medioeve ===
Successivamende a 'a distruzione d'u 'nzediamende de ''Minerva'' da vanne de [[Alarico]], 'a popolazzione se servò purcé se ne scìe jndr'à le paise vecine. Sus a le ruvine d'u 'nzediamende ca stave apprime, nascìe jndr'à 'u [[550]] 'a cetate de ''Castanea''. Le 'nvasiune de le [[Saracene]] permetterene a 'a cetate de Castanea de devendà chciù granne, purcé acchiave refugge le crestiàne de le paise vecine. Jndr'à stu periode 'a cetate cangiò nome devendanne apprime ''Castellum Unitum'' e pò ''Castellanetum''.

Esiste però pure 'n'otra versione sus a le radice de Castellaneta. 'Nfatte, seconne 'u storeche ''Giacomo Arditi'', Castanea ere cose assaije diverse da quedde ca osce a die jè Castellaneta: Castanea s'acchiave sus a 'u fiume [[Lato, fiume|Lato]], ere de origgene [[Magna Grecie|magno-greche]] e rumanìe 'mbonde 'a fine d'u [[VIII sechele]] (seconne le carte topografeche de [[Carlo Magno]]). Jndr'à 'u [[842]] le Saracene sbunnarene, saccheggiarene e scuasciarene quase tutte le 'nzediaminde d'u circondarie e, probbabbilmende Castanea accappò mmienze a stu ruète. Allore chiste se riunirene, facenne 'na cetate fortificate jndr'à 'u punde chciù irte: da sta aunìone nascìe 'u nome ''Castellum Unitum'', ca pò avenìe trasformate jndr'à quidde de osce a die.

Successivamente a 'a conguiste d'a cetate da vanne de le [[Normanne]] jndr'à 'u [[1064]], 'a cetate devendò pure [[diocesi]]. Ttre anne cchiù tarde 'u paese avenìe conguistate da 'u generale greche [[Mabrica]] e returnò jndr'à le mane de le bizzandine, Stu dominie però dure picche e, Castellaneta torne 'n'otra vote a le Normanne.

{{vedi anche|Diocesi de Castellaneta}}

Jndr'à 'u [[1200]] [[Carlo d'Angiò]] conguistò 'a cetadine ca apprime devendò 'nu [[feudo]] e pò avenìe trasformate jndr'à 'na cetate Regia. Jndr'à 'u [[XIII sechele]] 'a cetate passò a le [[Aragonise]], pe pò turnà 'n'otra vote a le [[Angioine]].

=== L'epoche moderne ===
{{nota
|larghezza=370px
|titolo= 'U Sacche de Castellaneta
|contenuto=[[File:Vico sacco.jpg|right|150px|Viche Sacche]]
'U fatte storeche - da 'u quale pigghiane 'u nome 'na vie (via Sacche) e ttre vicole d'u cendre storeche (viche I Sacche, viche II Sacche e viche III Sacche) - avene da 'a condese d'u [[Regne de Napule]] da vanne de [[Spagne|spagnule]] e [[Frange|frangise]] (fine d'u [[XV sechele|Quattrecinde]] - inizie d'u [[XVI sechele|Cinghecinde]]). A l'epoche de le fatte 'u Regne stave jndr'à le màne de le [[Aragonise]].

Jndr'à 'u [[1496]] [[Ferdinando II de Napule|Ferdinando II]] lassave cumme erede sue a 'u trone de Napule 'u ziane [[Federiche I de Napule|Federiche I]]. Condre a quiste però, s'avere alleate 'u cugginese [[Ferdinando 'u Cattoleche]], ca regnave jndr'à [[Sicilia]] e [[Luigge XII]] Re de Frange, tutte e doje ca vulevane 'u trone de Napule. Le doje Rrìe se allearene de nascoste stipulanne 'u [[Trattate de Granada]] jndr'à 'u novemmre d'u [[1500]]. Federiche I, ca no ne sapeve ninde d'u fiascke de l'uegghie, se affidò a le spagnule, ma avenìe tradite e avìe arrennerse a le frangise jndr'à 'u [[1501]]. 'U Regne de Napule rumanìe 'na preda facile facile de le doje Rrìe e accussì avenìe spartite. Luigge XII devendò Re de Napule e de le [[Abbruzze]], Ferdinando 'u Cattoleche avìe 'a [[Pugghie]] e 'u reste d'u Regne. L'accorde 'mbrà le doje cadìe cumme le frangise vulevane ppe forze 'u possesse d'a [[Capitanate]] pe le turnise ca arrevavene da 'a [[transumanze]]. L'esercite frangese, purtate nnande da [[Luigge d'Armagnac]] duche de [[Nemours]], occupave totte 'a zone.

Apprisse 'na 'mbortande fatìe de recerche fatte sus a fonde frangise d'u XV sechele e basate sus 'a testimonianze personale d'u monaco uagnone benedettine frangese Jean d'Auton (d'u quale esiste angore osce a die 'u manoscritte a 'a BNF [[Bibliothèque Nationale de France]], a [[Parigge]], stipate cu le Numere 5081, 5082 e 5083) 'u quale avere state destinate cumme croniste de uerre da 'u Re de Frange de l'epoche, Luigge XII, e presende sus a 'u poste a 'u mumende de le fatte, 'u Prof. Pitre Loglisci, jndr'à "[[La vera Storia del SACCO di Castellaneta]]" pubblecate jndr'à 'u [[2005]] presse l'Editore Andonie Dellisanti, ave sbuggiardanne le infondatezze ditte da [[Mauro Perrone]] e confermate da [[Enrico Mastrobuono]], rivele ca jndr'à cetate de Castellaneta - apprime sotte 'u condrolle de le cchiù clemende milizie spagnole - s'avere accambate, jndr'à l'abbrile [[1502]], cinguande langire cumandate da 'u luèchetenende Louis De Saint-Bonnet. Chiste, in cambie de l'asile e de le provviggione ca avere ogne sciurne, s'avere 'mbegnate a pajà, ogne mese, 'na certa somme, cu monete d'ore. Ma siccome ca le milizie frangise non ge riuscivane a mandenè le 'mbegne lore, le Castellanetane, stanghe de aspettà inutilmende apprisse 10 mise de ospitalità, scerene a acchià le surdate spagnule, le radunarene vicine a 'u paese e, 'u [[23 febbrare]] [[1503]], armate de ramagghie e de chiangune, traserene jndr'à le case lore, se scettarene cu forze sus de lore, le pigghiarene e le scettarene jndr'à le màne de le surdate spagnule, le quale le legarene e le purtarene vie cu lore, mettennele jndr'à priggiune sotterranèe, certe a [[Barletta]] e otre jndr'à otre cetate. St'aggressione avenìe vecine a 'a Cattedrale, cchiù precisamende jndr'à 'u viche Sacche.

Sapute 'u fatte, 'u duche de Nemours subbete subbete fuscìe a assedià Castellaneta, 'a quale penzò de scennè a patte cu 'u nemiche offrenne migliaie de libbre d'ore. Ma 'u duche de Nemours ne vulìe ttre vote tande e minacciò de dà fuèche a 'a cetate. Le congetadine, pigghiate da 'a disperazione, recurrerene 'n'otra vote a le arme cu l'aiute piccinne piccine de surdate spagnule e grazie pure a 'a condemboranèe aggressione de le spagnule a [[Ruvo]] (cetate cchiù 'mbortande pe le frangise), riuscirene a sarvà 'a cetate. Pe sta resistenze eroiche, 'a cetate de Castellaneta avenìe premiate da 'u Re Ferdinando 'u Cattoleche d'u titele de "Fidelissima Civitas".
}}

Jndr'à 'u [[1503]] le cetadine de Castellaneta, cu l'aiute de quacche surdate [[Spagne|spagnole]], respingerene le truppe [[Frange|frangise]] cumannate da 'u duche de [[Nemours]]: stu fatte adda pigghià 'u nome de "Sacche de Castellaneta". Grazie a 'u curagge fatte vedè jndr'à st'occasione da le cetadine castellanetate, [[Ferdinande 'u Cattoleche]] davìe a 'u paese 'u title de "Fidelissima Civitas". 

Jndr'à 'u [[1519]] le spagnule perderene 'a cetate cu le [[Fiandre|fiamminghe]], 'a cetate scìe in rovine e subbìe 'nu periode luènghe de dominazione da vanne de cchiù feudatarie.

=== L'ere condemboranèe e 'u Brigandagge ===
Jndr'à 'u [[1858]] [[Gesèppe Garibaldi]], vestute da venditore de cannele, 'ngondrò jndr'à 'u funne rusteche ''La Torretta'' certe castellanetane.

Doje anne apprisse, jndr'à 'u [[1860]], le castellanetate vutarene jndr'à 'nu mode quase [[plebbiscite|plebbiscitarie]] pe  l'annessione a 'u [[Regne d'Itaglie]]. Comungue 'u territorie castellanetane avenie ausate jndr'à l'anne ca venèrene cumme refuge da 'nu sbuènne de [[Bringandagge|brigande]], 'mbrà le quale 'u famose [[Andonie Locaso]], lucane ditte 'u "Crapariello" (''<nowiki>'</nowiki>u Craparidd''), 'u quale avenìe giustiziate da le milizie d'u costituite Regne d'Itaglie e avenìe lassate esposte jndr'à chiazze prengepàle d'u paese (chiazze [[Vittorio Emanuele]]) pe cchiù de doje sciurne.

== Cristiane Famose ==
'A Castellaneta ha nate [[Rodolfo Valentino]]

==Vôscë cullegate==
*[[Dialètte tarandine]]

{{Provinge de Tarde}}
{{Area Vasta Tarandine}}

[[Category:Comune d'a provinge de Tarde]]
[[Category:Comune d'a Pugghie]]

[[cs:Castellaneta]]
[[de:Castellaneta (Apulien)]]
[[en:Castellaneta]]
[[eo:Castellaneta]]
[[es:Castellaneta]]
[[fr:Castellaneta]]
[[hu:Castellaneta]]
[[it:Castellaneta]]
[[ja:カステッラネータ]]
[[la:Castanea (Italia)]]
[[lmo:Castellaneta]]
[[ms:Castellaneta]]
[[nap:Castellaneta]]
[[nl:Castellaneta]]
[[pl:Castellaneta]]
[[pms:Castellaneta]]
[[pt:Castellaneta]]
[[roa-rup:Castellaneta]]
[[ru:Кастелланета (Апулия)]]
[[scn:Castellaneta]]
[[uk:Кастелланета (провінція Таранто)]]
[[vo:Castellaneta]]
[[war:Castellaneta]]
