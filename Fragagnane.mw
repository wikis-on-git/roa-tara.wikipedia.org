{{S}}
{{Comune
|nomeComune = Fragagnano
|linkStemma = Fragagnano-Stemma.png
|siglaRegione = PUG
|siglaProvincia = TA
|latitudineGradi = 40
|latitudineMinuti = 26
|latitudineSecondi = 0
|longitudineGradi = 17
|longitudineMinuti = 28
|longitudineSecondi = 0
|mappaX = 265
|mappaY = 220
|altitudine = 126
|superficie = 22
|abitanti = 5.476
|anno = 31-08-2009  [[ISTAT]]
|densita = 248.9
|frazioni =  <!-- elenco delle frazioni, separate da virgola e spazio - senza ritorni a capo -->
|comuniLimitrofi = [[Carosino]], [[Lizzano (TA)|Lizzano]], [[Mondeparane]], [[San Marzano de San Gesèppe]], [[Sava (TA)|Sava]], [[Tarde]], [[Vurtàgghie]]
|cap = 74022
|prefisso = 099
|istat = 073006
|fiscale = D754
|nomeAbitanti = fragagnanise
|patrono = [[Sand'Andonie de Padova]]
|festivo = [[13 aguste]]
|sito =  http://www.comune.fragagnano.ta.it/
}}

'''Fragagnano''' (''Fragnànu'' in [[dialette salendine]]) éte 'nu comune [[Italie|tagliáne]] de 5.476 crestiáne <ref>Censimende Istat</ref> d'a [[Provinge de Tarde]], in [[Pugghie]].
Fragagnano jè pure une de le sette comune ca costituiscene le [[Aunìone de le Comune "Terre d'u Mare e d'u Sole"|Terre d'u Mare e d'u Sole]], 'n'[[aunìone de comune]] ca se iacchiane jndr'à zone oriendale d'a provingia ioneche.

== Sciugrafije fiseche ==
{{Vedi anche|Sciugrafije d'a Pugghie}}

=== Territorie ===

Fragagnano se iacchie mmienze 'a vanne oriendale d'a provinge de Tarde, e ha nate jndr'à quedde ca jè canusciute cumme 'a [[Murge Tarandine]] (estenzione meridionale de le [[Murge]]), 'nu comblesse collinare ca accumenze jndr'à vanne cendrale d'a provingia ioneche e spicce jndr'à 'u [[Salende]] vicine a 'u confine 'mbrà 'a [[Provinge de Lecce]] e quedde d'a [[Tarde|Cetate de le doje Mare]].

Fragagnano jè, pe altitudine, 'u quarte paese (126 [[Metre sus a 'u levèlle d'u mare|m.s.l.m]]) de le Murge Tarandine apprisse [[Roccaforzata]] (145 m) e le comune attaccate de [[Mondeparane]] (135 m) e, [[San Marzano de San Gesèppe]] (134 m).

'U territorie presende assaije eleminde caratteristece d'a [[macchie mediterranèe]]. L'agro fragagnanese jè quase a tutte vanne coltivate, soprattutte cu le vigne (tipece d'a zone sonde 'u [[Primitive, vitigne|primitive]] e 'a [[Malvasia|Malvasia gnore]]) e ulivete da le quale se face 'n'uegghie 'a uerre probbie. 'A probbietà terriere jè generalmende suddivise jndr'ò appezzaminde piccinne, separate da le tipece murette a sechce. 'A petre jè da sembre ausate pure pe realizzà diverse costruziune a sechce (le ''pagghiare''), 'na vote ausate da le condadine pe repusà o pe sckaffà le attrezze d'a fatìe. Ste costruziune s'assomigliane assaije a [[nuraghe]] piccinne sardagnule ca a le vere e probbie [[trulle]] pugghise.

'A vegetazione arborèe spondanèe invece, presende assaije eleminde tipece (caratteristece d'a macchie mediterranèe) 'mbra le quale se iacchie assaije 'u [[fiche d'India]].

=== Clime ===

Viste 'a vicinanze a 'u [[Mare Ionio|mare]] ('na decine de chilometre in linèe d'arie) Fragagnano jè caratterizzate, cumme 'a quase totalità de le paise salendine, da 'nu clime cchiù umide rispette 'a [[Pugghie]] cendre-settendrionale, addò invece 'a presenze de l'[[Appennine]] face diminuì l'apporte de umidità de le vinde ca avenene da l'ovest.

Jndr'à ste zone l'umidità determinesce pure 'na cchiù forte alterazione d'a temberature percepite: le staggiune estive, sonde assaije afose, invece le staggiune invernale, pure ca sonde mite e assaije sus a 'u zere pure jndr'a le periode cchiù fridde, parene cchiù ghiacciate soprattutte quanne ste 'u vinde.

{{ClimaAnnuale
| tempmax01 = 13
| tempmax02 = 13
| tempmax03 = 15
| tempmax04 = 19
| tempmax05 = 24
| tempmax06 = 28
| tempmax07 = 31
| tempmax08 = 31
| tempmax09 = 28
| tempmax10 = 22
| tempmax11 = 17
| tempmax12 = 14
| tempmedia01 = 10
| tempmedia02 = 10.5
| tempmedia03 = 13.5
| tempmedia04 = 17
| tempmedia05 = 23
| tempmedia06 = 27.5
| tempmedia07 = 30.5
| tempmedia08 = 29.5
| tempmedia09 = 24
| tempmedia10 = 20
| tempmedia11 = 15.5
| tempmedia12 = 11
| tempmin01 = 4
| tempmin02 = 5
| tempmin03 = 6
| tempmin04 = 9
| tempmin05 = 12
| tempmin06 = 16
| tempmin07 = 18
| tempmin08 = 19
| tempmin09 = 16
| tempmin10 = 12
| tempmin11 = 8
| tempmin12 = 6
| pioggia01 = 46
| pioggia02 = 53
| pioggia03 = 62
| pioggia04 = 36
| pioggia05 = 34
| pioggia06 = 27
| pioggia07 = 27
| pioggia08 = 25
| pioggia09 = 36
| pioggia10 = 60
| pioggia11 = 71
| pioggia12 = 73
| giornipioggia01 = 6
| giornipioggia02 = 7
| giornipioggia03 = 7
| giornipioggia04 = 5
| giornipioggia05 = 5
| giornipioggia06 = 4
| giornipioggia07 = 3
| giornipioggia08 = 4
| giornipioggia09 = 4
| giornipioggia10 = 6
| giornipioggia11 = 6
| giornipioggia12 = 7
| umido01 = 78
| umido02 = 75
| umido03 = 73
| umido04 = 71
| umido05 = 68
| umido06 = 63
| umido07 = 61
| umido08 = 63
| umido09 = 66
| umido10 = 73
| umido11 = 77
| umido12 = 80
| vento01 = N
| intensità01 = 9
| vento02 = NNW
| intensità02 = 16
| vento03 = S
| intensità03 = 16
| vento04 = S
| intensità04 = 16
| vento05 = SSW
| intensità05 = 16
| vento06 = SSW
| intensità06 = 16
| vento07 = NNE
| intensità07 = 16
| vento08 = NNE
| intensità08 = 16
| vento09 = NNE
| intensità09 = 16
| vento10 = NNE
| intensità10 = 9
| vento11 = N
| intensità11 = 9
| vento12 = N
| intensità12 = 16
}}

* [[Classificazione climateche]]: da 'u punde de viste legislative, 'u comune de Fragagnano cade jndr'à '''Zone Climateche C''', quiste vo ccu dice ca 'u limite massime pe appezzecà le riscaldaminde jè de 10 ore a sciurnate da 'u 15 novemmre a 'u 31 marze.
* [[Classificazione sismiche]]: 'a [[Protezione Civile]] ave 'nzerite 'u comune e le zone 'nzeccate jndr'à '''Zone 4''', 'a cchiù secure.

== Storie ==
{{Vedi anche|Storie d'u Salende|Storie d'a Pugghie}}

=== Le origgene ===
Avenìe scacchiate cumme site pe le capanne circolare lore, ggià da le uemmene primitive de [[Neoliteche|epoche neoliteche]], cchiù o mene jndr'à 'u [[XXXI sechele n.C.|3000 n.C.]] 'U testimoniane le reperte acchiate duranne le scave d'u monde Sanda Sofìe, oramaije 'nglobate jndr'à 'u cendre urbane, osce a die. Otre scave, fatte apprime jndr'à contrade Cazzaro, a quacche chilometre da 'u paese, onne repurtate a 'a luce assaije de otre frammende de cerameche d'u stesse periode.

=== L'età classeche ===
Avenìe javetate securamende jndr'à l'[[Magna Grecie|epoche greche]], purcé 'u site siccome ere ierte e ben difese da 'a nature e provviste de acque sorgive, rappresendave 'n'ottime condizione javetative. Angore osce a die da le rocce atturne 'u monde Sanda Sofìe iesse l'accussì dette ''funtanedda'' (fundanelle). Securamende 'a posizione sciugrafeche, a metà strade 'mbrà le [[messape]] de [[Manduria]] e le grecie de [[Tarde]], aunite a 'a fertilità d'a valle longhe quedde ca osce a die jè l'arterie SS 7 Ter, avere ccrejate jndr'à chidde tiembe non picche probbleme e conflitte de appartenenze. Ma de totte sta storie, longhe millennie, non ge n'à rumaste ninde, apparte 'u monde, addo se stè prove osce a die a leggere a granne linèe chidde avvenimende osservanne le petre, cu l'aijute de le tecnice d'a Sovrintendenze a le Bene Culturale.

Jndr'à 'u [[1905]], vecine 'a località ''Mancini'' (a ovest d'u cendre) avenìe acchiate 'nu "tesorette" ca tenève certe monete ca appartenevane a le zecche de [[Tarde|Taras]], [[Metapontion]] e [[Thurii]] d'u [[313 n.C.]] (cfr. Carducci, pag. 34) e stu fatte certifichesce 'a frequendazione de ste terre jndr'à 'u tiembe d'a civiltà magnogreche.

=== 'U periode romane ===
Ma onne state le [[Storie romane|romane]] a dà 'u nome de osce a die. Inftte 'u site jè vecine vecine a l'andiche tracciate de l' [[Appia andiche]], l'urteme tratte de quedda granne arterie ca partenne da [[Rome]] aunive jndr'à l'urteme sforze sue [[Storie de Tarde|''Tarentum'']] cu [[Storie de Brinnese|''Brundisium'']], puèrte d'u 'Mbere verse l'Oriende. Naturalmende tutte le surdate ca facevane 'a spole 'mbrà l'Itaglie e le [[Provinge romane|provinge]], passavane da aqquà. Onne passate pure [[Caio Giulio Cesare|Giulio Cesare]] e [[Cleopatra]]. Jè angore visibbele 'a traccie profonne lassate da le carre jndr'à rocce jndr'à contrade ''Puzzu Uelu'', addò se vede bbuène 'nu comblesse sisteme de vie a doppia corsie e deviazione, vecine a 'nu puzze scavate jndr'à rocce, miracolosamende sarve, pure cu abbeveratoie pe cavaddere e pe surdate. 'Nzomme 'na "[[Mansio|stazione romane]]". E [[Pirro]], cu surdate e elefande, venute da l'[[Epiro]] (l'[[Albanie]] de osce a die) pe combattere le romane ca assediavane [[Tarde]], non g'à passate pure jidde da ste strade?

Pare ca 'u toponime derive da 'u gentilizie romane Freganius, nome de 'nu personagge a 'u quale avenèrene affidate ste terre o pe merite personale o pe raggione militare, cumme da conzuetuddine presse le romane.

'U passagge da 'u nome probbie Freganius a 'a dizione ''Freganianus'', jè pò ottenute cu l'aggiunde d'u suffisse ''-anus'', ca indichesce l'appartenenze. Jndr'à cartografije d'u [[VIII sechele|700]], jè angore reportate ''Fregagnano'', cu  'a '''E''', ma jndr'à forme dialettale de osce a die se ause sulamende 'a dizione cu 'a '''A''': infatte se dice ''Fr'''a'''gnanu'' e none ''Fr'''e'''gnanu''. A testimonià l'[[Storie romane|epoche romane]], ste 'nu tesorette de quattre monete de [[Repubbleche romane|epoche repubblecane]] acchiate da 'nu contadine jndr'à 'u [[1904]] jndr'à 'nu terrene vecine a 'nu monde, osce a die le monete se iacchiane jndr'à 'u [[Musèe nazionale archeologgeche de Tarde|Musèe nazionale de Tarde]] (MArTa) e ste pure 'na [[stele]] funerarie, ca porte 'na scritte in latine, acchiate jndr'à 'nu cambe vecine 'a zone archeologgeche, ca avere state ausate cumme architrave sus 'a soglie de 'nu vecchie [[trulle]].

=== 'U Medioeve ===
Jndr'à l'[[Medioeve|età medievale]], jndr'à l'anne [[1278]], siccome ca avere già muèrte 'u 'mberatore [[Federico II de Svevia]], ca avere fatte 'nzippà torre e castidde a tutte vanne (pe esembie quidde maestose dìa vecine [[Oria]]) a 'u scope militare de condrastà le attacche de le [[saracene]], in Itaglie meridionale scennene le frangise, a 'u comande de [[Carlo I d'Angiò|Carlo D'Angiò]] , ca conguistane 'u [[Regne de Napule]]. Successivamende a sta calate, 'u ''praedium'' (podere) ''de Freganius'' devendò 'na baronìe. Infatte, 'u nuève re 'u assegnò a 'nu surdate sue, 'u nobbile Erardo de Rantolio ca le avere fatte 'nu sacche de favore combattenne in Sicilia jndr'à [[Vespre siciliane|uerre d'u Vespre]]. Erardo devende allore [[Barone]] de Fragagnano e da quidde mumende le vicissituddine de le discendende sue sonde legate a ste terre 'mbonde a le sciurne nuèstre.

=== Da 'u Rinascimende a 'u XIX sechele ===
Jndr'à 'u piene d'u [[Rinascimende]] le erede de Erardo de Rantolio cangiane 'u cognome lore ( da l'origgenale frangese ''de Nantuillet''), taglianizzannele jndr'à quidde de osce die ''dell'Antoglietta'' e 'a famigghie rumane feudatarie cu 'u titele de [[Marchese]] de Fragagnano e [[Mondeparane]] (chiamate a l'epoche ''Lo Patrello'', 'nu casale colnizzate da albanise ca avere scappate da le scorribbanne saracene).

=== 'U XX sechele ===
'U [[23 settemmre]] [[1923]] Fragagnano trase a fà parte, 'nzieme a 'a parte occidendale d'a [[Terre de Otranto]], d'a ''Provinge d'u Ionio'' ([[Provinge de Tarde]] da 'u [[1951]]), nate pe gemmazzione de l'andiche provinge leccese.

=== Simbole ===
Descrizione araldeche d'u stemme: ''"Partite, araldeche|Partite]]: jndr'à 'u prime de [[Verde, araldeche|verde]] a 'a [[Spighe de grane, araldeche|spighe de grane]] d'[[Ore, araldeche|ore]] mise jndr'à 'u [[Pale, araldeche|pale]]; jndr'à 'u seconde d'[[Argende, araldeche|argende]] a 'u [[Uve, araldeche|grappole d'uve]] gambute e fogghiate a 'u naturale"'' (Decrete reale d'u 17 masce 1928)<ref>{{cita web|url=http://www.comuni-italiani.it/073/006/stemma.html|titolo=Stemme Comune de Fragagnano|editore=comuni-italiani.it}}</ref>.

== Monuminde e luèche de inderesse ==
=== Architetture releggiose ===
==== 'A Chiesere Madre Sandissime Marije 'Mmaculate ====

Satte satte jndr'à 'u cendre d'u paese, quanne spicce corso [[Vittorio Emanuele III d'Itaglie|Vittorio Emanuele III]], se 'nzippe 'a Chiesere Madre 'nditulate a 'a [[Marije, mamme de Gesù|Sandissime Marije]] [['Mmaculate Congezione|'Mmaculate]], costruite 'nguèdde a 'na chiesere primitive, databbele atturne a 'a prima metà d'u [[XV sechele]].
Angore osce a die sonde evidende le tracce de quidde origgenarie edificie, ca se iacchiane jndr'à l'andica porte pe trasè ca se iacchie a Ovest d'u cambanile prengepàle e jndr'à 'u cambanile piccinne a vele sus a 'u late Nord d'a cupole.

Senze notizie ufficiale, jè possibbele traccià 'na recostruzione storeche jndr'à 'u comblesse architettoneche sus 'a base de iscriziune d'epoche ca esistevane jndr'à chiesere stesse. 'Na pergamene murarie mise in chiave sus a 'u granne [[Arche, architetture|arche a tutte seste]] prengepàle, ca separe 'a navate da 'u presbiterie, tène 'a 'scriziona seguende: ''Templim hoc elemosinis civium conditum A.D MDCCLXXIV'' (Sta chiesere ha state costruite cu le offerte de le cetadine jndr'à l'anne [[1774]]). Sta date jè 'a stesse pure de l'urtemazione de le fatìe d'a chiesere e d'u cambanile ca ste 'nzieme cu 'u locale ca ste affianghe cuperte da volte stellare, ca presendane idendiche pavimendazione cu mattune cotte. Jndr'à le prime anne d'u [[XIX sechele|Uettecinde]], avenìe invece vultate l'elegande [[cupole]] d'a [[Volte a crociere|crociere]] a opere de maestranze locale e costruite l<nowiki>'</nowiki>''[[Oratorie, architetture|oratorie]] de rete d'u [[Sandissime Sacramende]]'' , manufatte conglusive d'u comblesse architettoneche.

'A combormazione de fore d'a chiesere jè domenate, otre ca da 'a massicce cupole e da 'a scenografeche facciate, pure da 'nu [[cambanile]] possende a ttr levèlle, de 'na certa fatture [[XVIII sechele|settecendesche]]. Quiste presende 'nu 'nzippate d'a monofore cu [[arche a tutte seste]], dotate de alligande balaustre de petre, ca se iaprene sus a 'u late Est d'u prime levèlle, sus a doje late d'u seconde e sus a quattre d'u terze.

Sus a 'u late Nord d'a cupole, in corrispondeze de l'anghele 'mbrà 'a navate e 'u presbiterie, zumbe a l'uecchie, angore jndr'à 'nu bbuène state de conservazione 'u cambanile cinghecendesche ditte apprime a vele cu 'n'uneche aperture a tutte seste, supranate da 'nu timbane, a vota soje coronate da ttre [[pinnachele]].

'A facciate a Ovest, jndr'à 'nu stile [[Architetture tardebarocche e rococò|tarde barocche]], domine 'a visuale da 'a vie prengepàle d'u paese sus a 'na larie scalinate fatte de conge de tufe ca porte a 'u portale d'ingresse.

Jndre le picche decoraziune rappresendate da affresche cu petture a uegghie presende sus a le pennacchie 'mbrà le arcone d'u presbiterie, sus a le quattre facce d'u tammorre senze finestre, sus a le spicchie inderne d'a cupole e sus 'a lunette d'a parete terminale de l'abside, onne state fatte da artiste locale jndr'à le prime anne d'u Novecinde. Sus a le pennacchie avènene rappresendate le quattre evangeliste ca stonne a combonene le probbie scritture; sus a 'u tammorre duranne le urteme restaure onne assute fore quattre murale, ca raffigurescene episodie d'a vite de [[San Frangische d'Assisi]] e de [[Sand'Andonie de Padova]], ca resalene securamende a 'a metà d'u Settecinde. Jndr'à une de le cappelle sus 'a sinistre, inderessande jè 'a tele d'a "Madonne d'u Rosarie" de 'n'autore ca no se canosce.

==== 'A Chiesere d'a Maddone d'u Carmine ====

'A costruzione de 'na prima chiesere jè databbele securamende a 'u periode precedende a 'u [[1779]], anne a 'u quale resale 'a costruzione d'a prima confraternite. Ma jndr'à 'u [[1911]] avenìe costruite, a spese d'a cetadinanze, 'a chiesere de osce a die 'nditulate a 'a [[Beate Vergine Marije d'u Monde Carmelo|''Madonne d'u Carmine'']], pure jedde dette ''Madonne d'u Carmelo''.

'A facciate se presende sobbrie e lineare: le eleminde decorative sonde le quattre lesine, a le doje late d'u portale, suverchiate da finde capitelle de tipe corinzie, cu fogghie d'acante. 'A strutture architettoneche de l'edificie, fatte de tufe caratteristeche d'a zone, jè massicce e combrende 'na cupole emisfereche, ca se pogge sus a 'nu [[Tammorre, architetture|tammorre]] poligonale, a le quale sommità ste 'u cambanile. 'A chiesere tène 'na chiande longitudinale a navate uneche e le navate laterale sonde redotte a semblice cappelle ca non ge comuneche 'mbrà lore.

Jndre jè presende 'nu pulpite de legne e, sus a le quattre pennacchie, se ponne osservà otre e ttande Sande carmelitane. L'inderne d'a cupole, estremamende danneggiate da 'nfiltraziune de acque, face vedè 'n'immaggine d'a Vergine d'u Carmine ca dè 'u scapolare a l'anime d'u [[Priatorie]]. 'A prima cappelle sinistre tène 'n'inderessande tele, de Gesèppe Sampietro, ca rappresende, probbabbilmende, [[San Rocco]].

==== 'A cappelle d'a Madonne d'u Favore ====

'A Cappelle d'a Madonne d'u Favore se iacchie a cchiù o mene 'nu chilometre a ovest d'u cendre javetate, sus a 'u borde d'a strade provingiale pe [[Vurtàgghie]]. Le prime fonde storeche secure d'a cappelle resalene a 'u masce d'u 1577, quanne l'allore [[arcivescove]] de Tarde, Lelio Brancaccio, arrive in visite a Fragagnano addò 'mbrà le diverse chiesere presende jndr'à quedde epoche jndr'à 'u territorie atturne a 'u cendre javetate, iacchie e descrive 'na chiesere rurale dedicate a "''Sancta Maria de lo Favore''". Ma securamende 'a chiesere piccenne ha state fatte apprime de stu periode, 'a cappelle nascìe successivamende a 'u rinvenimende de 'n'icone ca raffigurave 'a Vergine jndr'à 'nu puzze mise addà vecine.

Cu 'u passare d'u tiembe 'a chiesere piccenne ave avute 'nu sacche de restaure e osce a die se presende jndr'à 'nu bbuène state de conservazione, grazie a 'a manutenzione periodeche fatte da le devote. 'U culte d'a ''Madonne d'u Favore'' jè angore osce a die radicate jndr'à tradizione fragagnanese, e ogne anne se rennove cu 'na caratteristeche processione ca, partenne da 'a Chiesere d'u Carmine, arrive 'mbonde 'a chiesere piccenne.

==== 'A chiesette rupestre ====

Sus 'a strade statale 7 ter, vecine a via [[Cesare Battisti]] se iacchie 'na chiesette rupestre abbandunate. Se tratte de 'na chiesere dedicate a 'a Vergine cumme demostre 'a scritte oramaije sviangate ''Ave Maria'' mise sus a l'arche ca suverchie 'a porte d'ingresse.

'A facciate a capanne e cu cuspide cendrale presende riquadre cu eleminde decorative. Jndre 'a cambate rettangolare furmate da quattre pilastre cu volte a crociere. Sus 'a vanna frondale de l'abside jndr'à 'n'edicole ste 'nzertate 'n'affresche, chiare espressione de vite quotidiane e agricole affidate a 'a protezione d'a Madonne. Stonne pure raffigurate 'a Madonne, 'a famigghie e attrezze agricole mise ogne une a le vertice de 'nu triangole. 'A Madonne cu Gesù Piccinne stonne sckaffate jndr'à 'nu cambe de grane dorate, 'u Piccinne tène jndr'à màne 'nu fasce de spighe, accussì cumme 'u piccinne azzettate 'mbrà 'a mamese ca ste preje e l'attane ca ste uarde. 'A chiesette ca se iacchie jndr'à 'n'area private ha rumaste attive 'mbonde a le prime anne settande.

==== Le edicole votive ====

Assaije sonde infine le [[Edicole|edicole votive]]. Jndr'à maggioranze de le case, chiste stonne jndr'à stanze piccenne a chiande quadrate, rettangolare, ovale o semicircolare, 'nzerite jndr'à strutture de fore de 'n'edificie. Jndr'à ste strutture architettoneche se iacchie 'n'immaggine sacre, ca de solite jè appettate sus a 'u legne o affrescate, o angore realizzate cu materiale plasmabbele cumme 'a terracotte. Jndr'à le edicole cchiù andiche, le affresche, cunzumate da 'u tiembe, onne state cuperte cu cauce e sostituite da stambe o statuette ca no valeve quattre de 'nu solde.

Le edicole avenèvane costruite pe devozione, o in relazione a ipotetece miracole o angore in riferimende a particolare fatte (cumme uerre e epidemie), pe stu fatte quase tutte le edicole fragagnanise sonde rivolte a [[Sand'Andonie da Padova]], protettore d'u paese, a [[San Gesèppe]] o a 'a [[Marije, mamme de Gesù|Madonne]].

=== Architetture civile ===
==== 'U Palazze Baronale ====

Avene accussì costruite, atturne a 'na [[torre]] robbuste de epoche medievale a base quadrate, cu 'nu ponde ca se 'nzippe e de fossate perimetrale, l'elegande e sobbrie Palazze Baronale de guste rinascimendale, ca domine angore 'a valle de le ulive a Sud, accumbagnanne facilmende 'u sguarde 'mbonde a 'u mare, sus a le tette de [[Lizzano (TA)|Lizzano]].

Se iacchie jndr'à 'u cendre storeche, e ha state costruite jndr'à 'u [[1587]], securamende pe 'nu mutive difensive e jè ritenute 'u palazze cchiù andiche d'u paese. 'A costruzione ha state fatte cu conge de [[carparo]] perfettamende squadrate, recuperte de cauce jndr'à 'u sole prospette meridionale. Quacche decennie fa onne state acchiate osse umane sotte a 'u pavimende d'u piane inferiore, da recollegà, probbabbilmende, a 'a presenze de le ''trabbocchette''.

Sus a 'u late occidendale de 'nu terrazze sue, probbie a dominà 'u belle cendre d'a chiazze Reggine Elena, se 'nzippe 'a statue in carparo de [[Irene de Tessalonica|Sanda Irene]], andiche protettrice de [[Lecce]], invece salenne sus 'a sommità d'a torre andiche, se ponne vedè facile facile le castidde atturne de [[Mondeparane]], [[Roccaforzata]], [[San Marzano de San Gesèppe]], [[Vurtàgghie]], [[Sava (TA)|Sava]] e pure quidde cchiù lundane de [[Oria]] (in [[Provinge de Brinnese|provinge de Brinnese]]).

Jndr'à 'u Novecinde, 'u Palazze Baronale, osce a die disabbetate, devendò probbietà d'a famigghie Tamborino Frisari de [[Maglie]] e avenìe in parte ausate a stabbilimende vinicole. Accussì le avènene scavate e cemendate cisterne granne assaije pu condenimende d'u vine. Ha abbevesciute jndr'à l'anne settande, quanne ha state addibite temboraneamende a sede d'u Municipie e osce a die, turnate a essere abbandunate 'n'otra vote, ste aspette de avenè richiamate a l'attenzione de tutte. Infatte jndr'à volondà de le probbietarie de osce a die se ste penze de sckaffà jndr'à le locale d'u piane terre 'nu Musèe, addò mettè le tanda reperte archeologgece de l'andiche site, divise 'mbrà 'u [[Musèe nazionale archeologgeche de Tarde|Musèe de Tarde]] e otre collezziune private.

==== 'U Palazze Marchesale ====

Jndr'à 'u [[1701]], avenìe 'nzippate 'u 'mbonende Palazze Marchesale, pe vulere d'u marchese Frangische Marije dell'Antoglietta, senzibbele poete de l'[[Accademie de l'Arcadia|Arcadia]], essenne 'u vecchie Palazze Baronale non cchiù respondende a le guste nuève d'a filosofije [[Barocche|barocche]]. L'edificie nuève, quase de fronte a 'u prime, sobrie, 'mbonende e a 'u stesse tiembe elegande, devendò accussì 'a nova residenze de le marchese 'mbonde a 'u [[1797]], anne jndr'à 'u quale le coniuge dell'Antoglietta lassarene tutte le probbietà lore a 'a famigghie Carducci Agustini de [[Tarde]], ca devendarene le nuève e urteme feudatarie de Fragagnano.

'U palazze, ca rappresende securamende 'a tessere cchiù preziose d'u cendre storeche fragagnanese, ere 'a residenze abbituale de le marchese ca ne onne mandenute 'a probbietà 'mbonde a l'abbolizione d'u [[feudalesime]]. A chiande rettangolare, in carparo rosate, jè 'na strutture ca ste fore da le tipece canone barocche, jè invece 'n'esembie de soluzione architettoneche polivalende, ca servive tande da residenze quande da fortificazione. 

'Nu portale maestose face trasè jndr'à 'nu cortile a forme de trapezie da 'u quale pigghiane luce le ambiende superiore. A 'u tiembe d'u massime splendore sue 'u piane superiore ere furmate da 'nu salone granne granne de le tette voltate a crociere semblice o stellare e 'na stanze, dette 'a ''camere appettate'', ca tenève de le affresche ca s'assmigghiavane pe stile a le [[Petture pompeiane|petture pompeiane]]. Le alloggiaminde de le stallire, magazzenire, 'u cuèrpe de uardie e le cucine s'acchiavane a piane terre ca tenève rrete pure le stanze e le abbeveratoie. Jndr'à 'u giardine de rrete, addo stave 'nu pergolate e 'nu fruttete ca profumave, le marchese acchiavane refriggerie jndr'à le sciurnate de cavede.

Non g'onne mangate jndr'à 'u corse de le urteme anne pruggette de resanamende, da quanne 'n'ingendie ne scuasciò le tette jndr'à 'u [[1920]], consegnannele a 'nu lende, ma inesorabbele, degrade. Le piane de restaure non g'onne angore maije acchiate valide rescondre sus a 'nu levèlle pratiche, accussì 'u palazze non ge se pò ausà ce none pe quacche sale a 'u piane terre.

Osce a die, tutte le discendende d'a famigghie Carducci s'onne trasferite a [[Tarde]], eppure 'u palazze granne ha state abbandunate e rialate a 'u Comune, pe fa 'nu tendative de sarvarle da 'u degrade.

==== Palazze Fanuzzi ====

Jndr'à le prime anne d'u Uettecinde ha state 'nzippate jndr'à l'andiche vie [[Garibaldi]], l'elegande e signorile Palazze Fanuzzi, osce a die javetate da le erede Russo. De preggevole fatture 'u cortile ca se iacchie jndre cu 'u scalone granne.

== Suggettate ==
=== Evoluzione demografeche ===
{{Demografia/Fragagnano}}

=== Tradiziune e folclore ===

Le tradiziune sonde 'nu tutte une cu 'a storie de ogne singole popole e facenne revivere 'u passate, condrebbuiscene a l'aggregazione de tutte le javetande d'u paese, facenne arrecurdà 'u fatte de avè in comune le stesse radice.

== Culture ==
=== Cucine ===
{{Vedi anche|Cucine salendine}}

Sonde angore osce a die attive ttre furne a legne pa cotture d'u pane, de l'andichissime ''[[Pucce|pacce a 'a vambe]]'', de le [[Friselle|frisedde]], de le biscotte a l'amennele e otre cose; se ause cumme combustibbele angore 'a profumate ''stroma'' (strame d'alie) ca deje 'nu sapore tipeche a 'u pane e ienghie l'arie de 'nu gradevole odore andiche.

A [[Natale]] jndr'à ogne case se friscene jndr'à l'uegghie d'alie ''le [[pettole]]'' (''li pettuli''), o doce tipece cumme ''le [[purcedduzze]]'' (''li purcedduzzi''), ''le [[carteddate]]'' (''li cartiddati''), ''le vangale'' (''li vangali''). Pò se 'mbastane e se 'nfornane ''le paste cu l'amennele'' e ''le amarette'' (doje varietà de doce fatte da farine, zucchere e amennele).

A [[Pasque]] invece se producene, fatte jndr'à case, angore ''le palumme cu l'ove'' (''li palommi cu ll'ovi''), ''le taralle cu 'u pepe'' (''li taraddi cu llu pepi''), ''le paste modde'' (''li pasti mueddi'') e ''le paste cu 'u scelèppe'' (''li pasti cu lu scileppu'') tutte doce tradizionale fatte cu 'a farine, zucchere e arome varie.

Jndr'à l'estate se mangiane osce sciurne le fresedde condite, cumme tradiziona vole, cu pummedore, uegghie d'alie e 'nu pizzeche de sale.

'A dumeneche, non ge sonde picche le famigghie ca angore osce a die 'mbastane a màne 'a farine de grane pe fa le tradiziunale [[chianghiaredde]], ca pò avènene condite cu sughe de 'nvoltine de carne de cavadde (''braciole'') e cu spolverate de [[Caserecotte salendine|caserecotte]].

Le paste sonde quase sembre accumbagnate da 'nu belle becchire de [[Primitive, vitigne|primitive]], 'nu vine russe ca avène da l'omonime vitigne, assaije diffuse jndr'à sta zone d'a Pugghie.

=== Fatte ===

Penzanne a le tradiziune popolare, certe onne state tramandate da generaziune e otre 'ndrodotte sulamende da quacche anne, a Fragagnano se festeggiane:

* Jndr'à 'u periode natalizie, jndr'à località Macchia/Piserra sus a SP 116, se face 'u Presepie vivende a cure d'u Gruppe Famigghie "Speranze Nuove", cu 'a gioiose partecipazione de le cetadine residende;
* A scennare, 'u sciurne d'a feste d'a [[Bufanìe]], se passe a 'a premiazione de le presepere de quartiere;
* A febbrare, se festegge 'u [[carnevale]], cu sfilate de mascherine;
* A marze, 'u [[3 marze|13]] e 'u [[14 marze|14]], se face 'a tradizionale fiere agricole cu esposizione de prodotte artiggianale locale e attrezzature meccaneche ca ave sostituite l'andiche esposizione de anemale da traine e da latte;
* 'u [[19 marze]], pe festeggià [[San Gesèppe]], non ge s'appizzecane cchiù le tradizionale fanove de quartiere, prateche ca avene da 'n'andiche [[Paganesime|rite pagane]] ca osce a die se vive jndr'à 'n'otteche de fede, ca comungue serve a riunìe atturne a 'nu fuèche, pe 'nu mumende de allerìe e de aggregazione sogiale le javetande d'u quartiere. Pò a mezzoggiorne, se face in chiazze l'esposizione de le taovle votive cu l'offerte de le piatte a le puveridde apprisse 'a benedizione e 'a sere, jndr'à certe case de devote, se pò assaggià 'a tipeche ''masse'' (fettuccine fatte jndr'à case, cundite cu uegghie d'alìe fritte e pepe); 'a fiere de San Gesèppe de quacche anne ha sparite,
* 'u [[28 marze]] se face 'a Passione Vivende, 'na manifestazione legate a 'u straordinarie fatte d'a Passione, Morte e Abbevescimende de Gesù.
* 'u [[Sciuvedìe Sande]] se face 'u rite d'a prugessione de le Mistere e quidde de l'adorazione de le sepolcre allestite jndr'à le doje chiesere;
* A masce, accumenzanne da le prime d'u Novecinde, se preparane quinnece altarine votive cu l'immaggine d'a Madonne pe le vie d'u paese, addò 'a cetadinanze (siprattutte le femmene) se reuniscene pe recità ogne pomerigge 'u [[Sande Rosarie]];
* A sciugne avene festeggiate 'a [[Solennità]] d'u [[Corpus Domini]] cu 'na prugessione ca passe da le strade d'u paese 'nfiurate pe l'occasione;
* 'U [[12 aguste|12]] e 'u [[13 aguste]], se facene le fgesteggiaminde in onore d'u sande patrone, [[Sand'Andonie da Padova]], cu 'a tradizionale ''feste de l'emigrande'';
* settemmre jè caratterizzate da 'nu sacche de iniziative culturale a l'aperte e serate addò se balle jndr'à 'u parche Schiavoni o jndr'à otre chiazze d'u paese;

== Note ==
<references/>

== Vide pure ==
*[[Dialètte tarandine]]

{{Provinge de Tarde}}
{{Area Vasta Tarandine}}

[[Category:Comune d'a provinge de Tarde]]
[[Category:Comune d'a Pugghie]]

[[bg:Фраганяно]]
[[en:Fragagnano]]
[[eo:Fragagnano]]
[[es:Fragagnano]]
[[fr:Fragagnano]]
[[hu:Fragagnano]]
[[it:Fragagnano]]
[[ja:フラガニャーノ]]
[[lmo:Fragagnano]]
[[ms:Fragagnano]]
[[nap:Fragagnano]]
[[nl:Fragagnano]]
[[pl:Fragagnano]]
[[pms:Fragagnano]]
[[pt:Fragagnano]]
[[ru:Фраганьяно]]
[[scn:Fragnanu (TA)]]
[[uk:Фраганьяно]]
[[vo:Fragagnano]]
[[war:Fragagnano]]
