'''Cetate Vecchie - Borghe''' jè 'na [[circoscriziune]] d'a cetate de [[Tarde]]. 

Jè 'a [[circoscriziune]] cchiù andìche d'a cetate, jè 'u punde cendrale, aqquà jè nasciùte 'a cetate de Tarde, ca nnande s'ète spannute.

==Monumènde e luèche de 'nderesse==
Tarde vècchie jè acchiate sus a 'na isole ca ète cullegate ad 'a cetate nóve grazzie a lle dò ponde: 'u [[Ponde Girevole]] ed 'u ponde [[Ponde Punda Penne Pizzone|Punda Penne Pizzone]].

Tarde vècchie presende sus a 'u territorie sue architetture ca testimoniescene l'imbortanza soje storeche e culturale: da le andiche luèche de culto, 'mbrà le quale le reste d'u [[Tembie Dorico de Tarde|Tembie Dorico]], le reste archeologecce de le necropoli greche-romane e de le chiaute a camere, 'a [[Cripte d'u Redentore]], a le palazze ca appartenevane a le famigghie nobbele e a le [[Personalità legate a Tarde|personalità illustre]] d'a cetate, 'mbrà le quale [[Palazze Pantaleo de Tarde|Palazze Pantaleo]] e [[Palazze d'Ayala Valva de Tarde, borghe andiche|Palazze d'Ayala Valva]]. 'A cetate offre pure 'na ricca varietà architettoneche a testimonianze d'a forte releggiosetà e devozione: se vè da 'u [[romaneche]] a 'u [[barocco]] da 'a facciate d'a [[Congattedrale de San Catavete, Tarde|cattedrale de San Catavete]], da 'u [[gotiche]] d'a [[Chiesere de San Dumeneche Maggiore, Tarde|chiesere de San Dumeneche Maggiore]] a le forme decisamende cchiù elegande de le chiesere da le linèe [[Rinascimende|rinascimendale]] e [[Neoclassicisme|neoclasseche]]. Numerose pure le [[cripte]], le [[Monastere|monastere]], le [[Sanduarie|sanduarie]] e le [[edicole|edicole votive]].

===Ipoggeo De Beaumont Bonelli Bellacicco===
[[File:Ipogeo De Beaumont Taranto1.jpg|thumb|right|175px|Particolare de l'ipoggeo]]

L'[[ipoggeo]] "De Beaumont Bonelli Bellacicco", se iacchie jndr'à 'u Borghe Andiche de Tarde in corse Vittorio Emanuele, 39, jè 'na strutture ca conde 'a storie de Tarde partenne da l'epoca geologgeche risalende a cchiù o mene 65 miliune de anne fa, cu successive tracce magno-greche, bizzandine, [[Medioeve|medievale]] e d'u [[XVIII sechele]].

==== [[Castelle Aragonese, Tarde|Castelle Aragonese]] ====

[[File:Castello Aragonese Taranto festa.jpg|thumb|right|175px|'U Castelle Aragonese parate a feste]]

'U Castelle Aragonese o Castel Sand'Angele, occupe cu 'a chianda quadrangolare soje e 'u vaste cortile cendrale sue, l'estreme anghele de l'isola sus addò nasce 'u borghe andiche d'a cetate.
'U prime nucleo d'u castelle risale a 'u [[916]], quanne le [[Bizandine]] avviarene 'a costruzione d'a "Rocca" a protezione de l'attacche de le [[Saracene]] e d'a [[Repubbleche de Venezia]].
Sta prima fortificazione ere fatte da torre ierte e strette, da le quale se combatteve cu lange, frecce, petre e uegghie asckuande.
Jndr'à 'u [[1481]] avenìe realizzate 'nu prime [[canale artificiale|canale navigabbele]], cchiù stritte e cu sponde irregolare, pe conzendì 'u passagge de 'mbarcaziune piccenne e migliorà 'a defendibbeletà d'u castelle.<br />
Jndr'à 'u [[1486]], [[Ferdinando II d'Aragona]] ingarecò l'Architette Frangische Di Giorgio Martini de amblià 'u castelle e de darle 'a strutture ca tène osce a die, e rimbiazzà 'a tipologgie medievale de le torre congepite pa difese piombande.
'A fortificaziona nove avera combrendere sette torre, de le quale quattre aunìte 'mbrà lore a formà 'nu quadrilatere e le remanende ttrede allineate luenghe 'u fossate 'mbonde a 'u Mar Piccele.
Le quattre torre avenèrene inditolate rispettivamende a San Cristofalo, a San Lorenzo, a 'a Bandiere e a 'a Vergine Annunziate.
Jndr'à 'u [[1491]] avenìe aggiunde sus a 'u late verse 'u [[Gurfe de Tarde|Mar Granne]] 'u rivelline de forme triangolare 'mbrà 'a "Torre d'a Bandiere" e 'a "Torre San Cristofalo". 'U castelle avenìe spicciate jndr'à 'u [[1492]], cumme resulte da l'ingisione de 'na lapide murate sus 'a "Porta Paterna".

==Collegamende sus a indernette==
*[http://www.comune.taranto.it/citta/pagina.php?id=41 Cetate Vecchie - Site ufficiale d'u Comune de Tarde]

{{Circoscriziune de Tarde}}

[[Category:Circoscriziune de Tarde]]
