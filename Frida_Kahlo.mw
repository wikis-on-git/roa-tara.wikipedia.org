{{quote|Penzave ca pure ije ere 'na surrealiste, invece none ge l'agghie maje state. Agghie sembre appettate 'a realtà meje, none le sogne mie.|Frida Kahlo, Time Magazine, "Mexican Autobiography" ([[1953|1953-04-27]])}}

{{Bio
|Nome = Frida
|Cognome = Kahlo
|PostCognomeVirgola = satte-satte '''Magdalena Carmen Frida Kahlo y Calderón'''
|Sesso = F
|LuogoNascita = Coyoacán
|GiornoMeseNascita = 6 luglie
|AnnoNascita = 1907
|LuogoMorte = Coyoacán
|GiornoMeseMorte = 13 luglie
|AnnoMorte = 1954
|Attività = pettrice
|Epoca = 1900
|Nazionalità = messicane
|Immagine =  Frida Kahlo Diego Rivera 1932.jpg
|Didascalia = Frida Kahlo cu 'u marite [[Diego Rivera]] jndr'à 'u [[1932]], fote de [[Carl Van Vechten]]
}}

== 'A vite ==
'''Frida Kahlo''' ere figghie de Carl Wilhelm Kahlo (1871–1941), [[tedesche]], nate a [[Pforzheim]] e emigrate in [[Messiche]] quanne tenève 19 anne e, d'a seconda mugghiera soje, Matilde Calderón y Gonzalez. Pure ca 'a stesse Frida Kahlo diceve ca l'attane sue ere de origgene ebbrèe-ungherese, <ref>{{cita libro | cognome = Herrera | nome = Hayden | titolo = A Biography of Frida Kahlo | anno = 1983 | editore = HarperCollins | città = New York | id = ISBN 978-0-06-008589-6 | page = 5}}</ref> 'nu gruppe de recercature ave stabbilite ca le genitore de Wilhelm Kahlo, Jakob Heinrich Kahlo e Henriette Kaufmann, non g'erane ebbrèe ma erane tedesche [[luterane]].<ref>{{cita news|cognome=Ronnen|nome=Meir|url=http://fr.jpost.com/servlet/Satellite?cid=1143498883340&pagename=JPArticle%2FShowFull|titolo=Frida Kahlo's father wasn't Jewish after all|pubblicazione=The Jerusalem Post|giorno=20|mese=aprile|anno=2006|accesso=02/09/2009}}</ref>

Ha state 'na pettrice da 'a vite assaije travagghiate. Diceve ca avere nate jndr'à 'u [[1910]], purcé se sendeve assaije ''figghe'' d'a [[rivoluzione messicane]] de quidde anne e d'u [[Messiche]] moderne. L'attività artisteche soje ave avute jndr'à l'urteme periode de le tiembe nuèstre, 'na revalutazione, in particolare jndr'à l'[[Europe]] cu l'allestimende de 'nu sbuènne de mostre.

Ere malate e tenève 'a [[spina bifida]], ca le geniture e le crestiàne atturne a jedde scambiarene pe [[poliomelite]] (ere affette pure 'a sora cchiù piccenne), fine da quanne ere adolescende manifestò talende artisteche e 'nu spirite indipendende e passionale, condrarie a ogne convenzione sociale.

A 17 anne rumanìe vittime de 'n'ingidende stradale 'mbrà 'n'[[autobus]] sus a 'u quale viaggiave e 'nu tram, pe colpe de stu fatte repurtò fratture assaije grave 'mbrà le quale 2 alle vertebre lombare, 5 a 'u bacine, 11 a 'u pede destre e 'a lussazzione d'u gomite sinistre, eppure 'nu corrimane de l'autobus se staccò, trasìe jndr'à 'u fianghe e assìe da 'u sciorge. Stu fatte 'a segne pe totte 'a vite costringennele a 'nu sbuènne de operaziune chirurgeche.

Fatte assè da 'u spedale, aven'ìe costrette a anne de repose jndr'à 'u litte de case soje cu 'u buste 'ngessate. Sta situazione forzate 'a spengìe a leggere libbre sus a 'u movimende comuniste e a pettà. 'U prime suggette sue avere state 'n'autoritratte ca cchiù nnande davìe cumme riale a 'nu uagnone d'u quale s'avere 'nnamurate. Da stu fatte le geniture deciderene de rialarle 'nu litte a baldacchine cu 'nu specchie sus a 'u soffitte, accussìe se puteve vedè e, de le culure; accussì accumenzò 'na serie de autoritratte. Apprisse ca le avenìe luate 'u gesse riuscìe a recuperà 'a capacità de camminà, pure cu le dulure, ca adda suppurtà pe totte 'a vite.

Purtò le dipinde sue a [[Diego Rivera]], 'nu pittore murale assaje 'mbortande de l'epoche, pe avè 'na critica soje. Rivera rumanìe culpite da 'u stile moderne de l'artista uagnedde tande ca s'a pigghiò sotte a l'ala soje e 'a 'nzerì jndr'à scene politeche e culturale messicane.

Devendò 'n'attiviste d'u partite comuniste messicane a 'u quale se 'screvìe jndr'à 'u [[1928]], partecipò a 'nu sbuènne de manifestaziune e jndr'à 'u frattiembe se 'nnammurò de quidde ca avere state 'a "guida" soje. 'Nfatte jndr'à 'u [[1929]], 'u [[21 aguste]] se 'nzurò cu Rivera, ca avere arrevate 'nvece a 'u terze matrimonie, pure ca sapeve de le cvondinue trademinde a le quale sceve 'ngondre. Apprisse anne de dulure coniugale, pigghiò a fà 'a stessa cose, pure cu esperienze [[omosessuale]].

Jndr'à chidde anne a 'u marite, Diego, avenèrene commissionate diverse fatìe jndr'à le [[State Aunìte d'Americhe|U.S.A.]], cumme 'u mure a 'u 'nderne d'u [[Rockefeller Center]] de [[New York]], o le affresche pa fiere 'ndernazionale de [[Chicago]]. Successivamende a 'u scalpore ca s'avere 'nzippate apprisse 'a fine de l'affresche d'u Rockefeller Center, jndr'à 'u quale 'n'operaie ere chiaramende raffigurate cu 'a facce de [[Vladimir Lenin|Lenin]], le avenèrene luate le commissiune. Jndr'à 'u stesse periode de soggiorne a New York 'a Kahlo rumanìe 'nginde, pe pò avè 'n'abborte spondanèe a gravidanze inoltrate pe colpe d'u fiseche sue ca non ge riuscive a sopportà 'u periode 'nginde. Stu fatte, ovviamende, 'a tuccò assaije. Allore decedìe de turnà in Messiche cu 'u marite.

Le doje decidettere de vivere jndr'à doje case separate e collegate, però, da 'nu ponde, accussì ognune tenève le spazie sue "da artiste".

Jndr'à 'u [[1939]] però, le doje devorziarene pe colpe d'u tradimende de Rivera cu Cristina Kahlo, 'a sore de Frida.

Rivera turnò da Frida 'n'anne apprisse, ma jidde non ge l'avere maje dimendicate e, pure ca le metteve le corne, maje avere spicciate de amarle. Le facìe 'na proposta nove de matrimonie ca jedde accettò cu quacche riserve. Se renzurarene jndr'à 'u [[1940]] a [[San Francisco]]. Da jidde avere 'mbarate 'nu stile volutamende ''[[Arte naïf|naïf]]'' ca 'a purtò a pettà in particolare autoritratte piccinne ispirate a l'arte popolare e a le tradiziune precolombiane. 'A soje indenzione chiare chiare ere, recorrenne a suggette pigghiate da le civiltà native, affermà jndr'à 'nu mode inequivocabbele 'a probbie idendità messicane.

'U crucce sue cchiù granne ha state quidde de non avè avute figghie. L'appassionata soje (e a l'epoche discusse) storie d'ammore cu Rivera jè cundate jndr'à 'nu diarie sue. Avìe - dicene le cronache - 'nu sbuènne de amande, de tutte e doje le sesse, cu nome ca, nemmanghe a l'epoche putevane passà inosservate cumme chidde d'u [[Rivoluzione Russe|rivoluzionarie russe]] [[Lev Trotsky]] e d'u poete [[André Breton]]. 

Ha state amiche e probbabbilmende amande de [[Tina Modotti]], militande comuniste e fotografe jndr'à 'u Messiche de le anne Vinde.

Picche anne apprime d'a morta soje le avenìe  ambutate 'a jamma destre, purcé se 'n'avere sciute in cangrene.

Le urteme parole sue ca screvìe jndr'à 'u diarie onne state "Stoche aspette ccu gioie 'a morta meje. E spere de no turnà maje cchiù".

== Caratteristeche artisteche ==
'U riale d'u litte a baldacchine cu 'nzieme l'installazione de 'nu specchie duranne 'u periode ca jedde stave immobbile, averene inizialmende pe Frida 'n'effette sconvolgende e 'a purtarene a 'u teme ricorrende de l'autoritratte.

'U prime ca appettò avere state pe l'amore adolescenziale sue, Alejandro.

Jndr'à le retratte sue facìe vede 'nu sacche de vote le aspette drammatece d'a vita soje, 'u maggiore de le quale ha state 'u grave ingidende d'u quale avere rumaste vittime jndr'à 'u [[1925]] quanne ste viaggiave sus a 'nu autobus. Le conzeguenze de quidde ingidende ('nu pale le sbunnò 'u bacine e pe colpe de le ferite avene sottoposte jndr'à 'u corse de le anne a trendadoje 'ndervende chirurgece) 'a condizionesce sus a saluta soje (ma none 'a tenziona morale soje) pe totte 'a vite.

'U rapporte ossessive cu 'u cuèrpe sue martoriate caratterizze une de le aspette fondamendale de l'arte soje: ccreje visiune d'u cuèrpe femminile none cchiù distorte da 'nu sguarde maschile. A 'u stesse tiembe pigghie l'occasione de defennere 'u popole sue attraverse le autoritratte, facenne confluì quidde folclore massicane e quidde autobiografisme utopeche ca le renne origgenale respette a 'a canoneche petture de storie.

Sotte st'aspette, forte (ma none senze, certe vote, de 'nu certe ''humor'') resulte jndr'à le quadre sue 'u 'mbatte de eleminde fandastece affiangate a oggette ca parene incongruende, ma non g'u sonde. Se tratte de quadre de dimenziune piccenne (Frida preferisce 'u formate 30 x 37 cm) addò se ritrae cu 'a colonne romane fratturate a 'u poste d'a spina dorsale o cerconnate da le scimmie ca cure cumme figghie jndr'à case ''Azul'' (azzurre).

Ttrede 'mbortande esposiziune le onne state dedicate jndr'à 'u [[1938]] a [[New York]], l'anne successive a [[Parigge]] e jndr'à 'u [[1953]], 'n'anne apprime ca more, a [[Cetate d'u Messiche]]. Jndr'à case sohe de Coyoacán, 'A "Casa Azul", nasce osce a die 'u [[Musèe Frida Kahlo]].

== 'U rapporte cu 'u Surrealisme ==
Partenne da 'u [[1938]] 'a petture se 'ndensifichesce: le dipinde sue non ge se limitescene cchiù a 'a semblice descrizione de le 'ngidende d'a vita soje, parlanne d'u state 'nderiore sue e d'u mode sue de percepì 'a relazione cu 'u munne e quase tutte 'ngludene 'mbrà le suggette 'nu piccinne, personificaziona soje.

Jndr'à 'u 1938 'u poete e saggisste surrealiste [[André Breton]] vedìe pa prima vote 'a fatìa soje: ne rumanìe 'mbressionate probbie da proporle 'na mostre a Parigge e proclamò ca Frida ere 'na surrealiste ca s'avere fatte cu le màne sue. A Parigge, Frida frequendò le surrealiste facennese scortà jndr'à le cafèje de le artiste e jndr'à le ''night club'', comungue truvò 'a cetate decadende; sapeve ca l'etichette surrealiste l'avesse purtate l'approvazione de le critece, ma le piaceve l'idèe de essere conziderate 'n'artiste origgenale. Quidde ca pò essere conziderate 'a fatìa soje cchiù surrealiste jè ''Quidde ca l'acque m'ha date'': immaggine de paure, sessualità, memorie e dulore galleggiane jndr'à l'acque de 'na vasche da bagne da 'a quale iessene le jamme de l'artiste. Jndr'à st'opere accussìe enigmateche sonde chiare le refereminde a Dalì soprattutte pe l'insistenze sus a le dettaglie piccinne.

Assaije surreale probbie jè pure 'u diarie personale sue, accumenzate jndr'à 'u [[1944]] e tenute 'mbonde a quanne murìe, se tratte de 'na specie de monologhe 'nderiore scandite da immaggine e parole. Pe 'nu sbuènne de immaggine 'u punde de partenze ere 'na macchie de 'nghiostre o 'na linèe, cumme ce ausasse 'a tecniche de l'automatisme pe verificà le nevrose sue.

Jndr'à tutte le mode, nonostande l'accende mise sus a 'u dulore, sus a l'erotisme represse e sus a l'ause de figure ibbride, 'a visiona de Frida ere assaije lundane da quedde surrealiste: 'a 'mmagginaziona soje non g'ere 'nu mode pe assè da 'a logeche e sckaffarse jndr'à 'u subconscie, ma cchiuttoste 'u prodotte d'a vita soje ca jedde cercave de rennere accessibbele attraverse 'u simbolisme. L'idèa soje de surrealisme ere 'nu sciucaridde, diceve ca jidde "jè 'a maggeca sorprese de acchià 'nu lione jndr'à l'armadie, addò ire secure de acchià le camicie".

Anne apprisse Frida neghe cu totte 'a violenze de avè pigghiate parte a 'u movimende, forse purcé jndr'à l'anne quarande quiste spicciò de essere 'nu movimende de mode.

== Influenze culturale ==
'''Frida Kahlo''' ha state 'a prima femmene latine americane ritratte sus a 'nu [[franghebolle]] de le [[State Aunìte d'Americhe|State Aunìte]], emesse 'u [[21 sciugne]] [[2001]]. L'immaggine scacchiate jè 'n'autotritratte de l'artiste jndr'à 'u [[1933]].

'A vite, passione e morte de Frida Kahlo onne state cundate jndr'à doje film:
* ''[[Frida, Naturaleza Viva]]'' ([[1986]]), dirette da [[Paul Deluc]] e 'nderpretate da [[Ofelia Medina]].
* [[Frida, film|''Frida'']] ([[2002]]), tratte da 'a biografije scritte da [[Hayden Herrera]], dirette da [[Julie Taymor]] e 'nderpretate da [[Salma Hayek]], ca probbie grazie a stu film ha ricevute 'na nomination a l'[[Oscar]] cumme attricce megghia megghie. 'U film ha state presendate a 'a [[Mostre d'u Cineme de Venezia]] jndr'à 'u [[2002]];

e jndr'à 'nu sbuènne de documendarie:
* ''[[Evocación de Frida]]'' de [[Manuel Michel]] ([[1960]])
* ''[[Frida Kahlo, film 1971|Frida Kahlo]]'' de [[Marcela Fernández Violante]] ([[1971]])
* ''[[The Life and Death of Frida Kahlo]]'' de [[David Crommie|David]] e [[Karen Crommie]] ([[1976]])
* ''[[Frida Kahlo, film 1982|Frida Kahlo]]'' de Roberto Guerra, [[Elia Hershon]], [[Wibke von Bonin]] ([[1982]])
* ''[[Frida Kahlo & Tina Modotti]]'' de [[Peter Wollen]] e [[Laura Mulvey]] ([[1983]])
* ''[[Frida Kahlo: A Ribbon Around a Bomb]]'' de [[Ken Mandel]] ([[1992]])
* ''[[Great Women Artists: Frida Kahlo]]'' de [[Dominique Mougenot]] ([[2000]])
* ''[[Viva la Frida!]]'' de [[André Leduc]] ([[2001]])
* ''[[The Life and Times of Frida Kahlo]]'' de [[Amy Stechler]] ([[2004]])
* ''[[Frida Maestra, el arte al encuentro de la vida]]'' de [[Luisa Riley]] ([[2005]])
* ''[[Siglo con Frida: Frida Kahlo, Un Homenaje nacional]]'' d'a [[Canal 22 Televisión Metropolitana]] ([[2007]])

== Opere ==
[[File:Suicide_of_Dorothy_Hale.jpg|thumb|right|Frida Kahlo, 'U suicidie de [[Dorothy Hale]], 1939, Uegghie, 60.4 × 48.6 cm. - The Phoenix Art Museum, Phoenix, Arizona, USA]]
Frida Kahlo, The Suicide of Dorothy Hale, 1939, Oil on masonite, 60.4 × 48.6 cm. - The Phoenix Art Museum, Phoenix, Arizona, USA 
* ''Autoritratte'' - (1926)
* ''Ritratte de Alicia Galant'' - (1927) - Musèe Dolores Olmedo Patiño, Cetate d'u Messiche
* ''Ritratte de Miguel N. Lira'' - (1927) - Instituto Tlaxcalteca de Cultura, Tlaxcala
* ''L'autobus'' - (1929) - Museo Dolores Olmedo Patiño, Cetate d'u Messiche
* ''Autoritratte'' - (1930)
* ''Autoritratte cu 'na scimmie'' - (1930) - Albright-Knox Art Gallery, Buffalo (New York)
* ''Frida e Diego'' - (1931) - San Francisco Museum of Modern Art, San Francisco
* ''Ritratte de Eva Frederick'' - (1931) - Musèe Dolores Olmedo Patiño, Cetate d'u Messiche
* ''Ritratte de Luther Burbank'' - (1931) - Musèe Dolores Olmedo Patiño, Cetate d'u Messiche
* ''Spedale Henry Ford (o 'U litte volande)'' - (1932) - Musèe Dolores Olmedo Patiño, Cetate d'u Messiche
* ''Autoritratte a 'u confine 'mbrà Messiche e State Aunìte'' - (1932)
* ''<nowiki>'</nowiki>A nascita meje'' - (1932)
* ''<nowiki>'</nowiki>U vestite mie jè appennute addà'' (o New York) - (1933)
* ''Quacche punzecchiature piccenne'' - (1935) - Musèe Dolores Olmedo Patiño, Cetate d'u Messiche
* ''Le nonne mie, le geniture mie e ije'' - (1936)
* ''Autoritratte dedicate a Lev Trockij'' - (1934) - National Museum of Women in the Arts, Washington D.C.
* ''Frida e l'abborte'' - (1936) - Musèe Dolores Olmedo Patiño, Cetate d'u Messiche
* ''<nowiki>'</nowiki>U piccinne muèrte Dimas Rosas a l'età de ttre anne'' - (1937) - Musèe Dolores Olmedo Patiño, Cetate d'u Messiche
* ''<nowiki>'</nowiki>A balia meje e ije'' - (1937) - Musèe Dolores Olmedo Patiño, Cetate d'u Messiche
* ''Ricorde'' -  (1937)
* ''Quidde ca agghie viste jndr'à l'acque e quidde ca l'acque m'ha date'' - (1938)
* ''Le frutte d'u core'' - (1938)
* ''<nowiki>'</nowiki>U cane itzcuintli cu mme'' - (1938)
* ''Quattre javetande d'u Messiche'' - (1938)
* ''Doje Nude jndr'à Giungle ('A Terra Madre)'' - (1939) - Collezzione Private
* ''<nowiki>'</nowiki>U suicidie de Dorothy Hale'' - (1939) - Phoenix Art Museum, Phoenix
* ''Le doje Frida'' - (1939) - Musèe de Arte Moderno, Cetate d'u Messiche
* ''Autoritratte cu collane de spine'' - (1940)
* ''Autoritratte cu le capidde tagghiate'' - (1940) - Museum of Modern Art, New York
* ''Autoritratte cu 'na scimmie'' - (1940)
* ''Autoritratte pu Dr. Eloesser'' - (1940)
* ''<nowiki>'</nowiki>U sogne (o 'U litte)'' - (1940)
* ''Ceste de fiure'' - (1941)
* ''Ije cu le pappagalle mie'' - (1941)
* ''Autoritratte cu scimmie e pappagalle'' - (1942)
* ''Autoritratte cu le scimmie'' - (1943)
* ''<nowiki>'</nowiki>A novella spose ca se spavende quanne se iapre 'a vite'' - (1943)
* ''Retablo'' - (1943 circa)
* ''Ritratte cumme na Tehuana (o Diego jndr'à 'u penziere mie)'' - (1943)
* ''Penzanne a 'a morte'' (1943) - Musèe Dolores Olmedo Patiño, Cetate d'u Messiche
* ''Radice'' (1943) - Collezzione private
* ''Diego e Frida 1929-1944'' - (1944)
* ''Fandasie'' - (1944) - Musèe Dolores Olmedo Patiño, Cetate d'u Messiche
* ''<nowiki>'</nowiki>U fiore d'a vite'' - (1944) - Musèe Dolores Olmedo Patiño, Cetate d'u Messiche
* ''<nowiki>'</nowiki>A colonne spezzate'' - (1944) - Musèe Dolores Olmedo Patiño, Cetate d'u Messiche
* ''Ritratte de Donna Rosita Morillo'' - (1944) - Musèe Dolores Olmedo Patiño, Cetate d'u Messiche
* ''<nowiki>'</nowiki>U purecine'' - (1945) - Musèe Dolores Olmedo Patiño, Cetate d'u Messiche
* ''<nowiki>'</nowiki>A maschere'' - (1945) - Musèe Dolores Olmedo Patiño, Cetate d'u Messiche
* ''Mosè (o 'U nuclèe solare)'' - (1945)
* ''Ritratte cu 'na scimmie'' - (1945) - Musèe Dolores Olmedo Patiño, Cetate d'u Messiche
* ''Senze speranze'' - (1945) - Musèe Dolores Olmedo Patiño, Cetate d'u Messiche
* ''<nowiki>'</nowiki>U cerve piccinne'' - (1946)
* ''Autoritratte cu le capidde sciolte'' - (1947)
* ''Arvule d'a speranze mandinete forte'' - (1946)
* ''<nowiki>'</nowiki>U sole e 'a vite'' - (1947)
* ''Autoritratte'' - (1948)
* ''Diego e ije'' - (1949) - Collezione privata
* ''L'abbracce amorevole de l'universo, 'a terra, Diego, ije e 'u signore Xolotl'' - (1949)
* ''Autoritratte cu ritratte du Dr. Farill'' - (1951)
* ''Ritratte de attaneme'' - (1951) - Musèe de Frida Kahlo, Cetate d'u Messiche
* ''Purcé vogghie le pide ce tenghe le ale pe volà'' - (1953) - Musèe de Frida Kahlo, Cetate d'u Messiche
* ''Autoritratte cu Diego jndr'à 'u Core mie'' - (1953-1954) - Collezzione Private
* ''Autoritratte cu Stalin (o Frida e Stalin)'' - (1954 cchiù o mene) - Musèe de Frida Kahlo, Cetate d'u Messiche
* ''<nowiki>'</nowiki>U cerchie'' - (1954 circa) - Museo Dolores Olmedo Patiño, Cetate d'u Messiche
* ''<nowiki>'</nowiki>U marxisme adda guarì tutte le malate'' - (1954 circa) - Musèe de Frida Kahlo, Cetate d'u Messiche

== Note ==
<references />

== Bibbliografije ==
* ''Frida'' - 2010 - Herrera Hayden - Baldini Castoldi Dalai editore
* ''¡Viva la vida!'' - 2010 - Cacucci Pino - Feltrinelli editore

== Vide pure ==
* ''[[Frida, film|Frida]]'', film biografeche d'u 2002

== Otre pruggette ==
{{interprogetto|commons=Frida Kahlo|q}}

== Collegamenti esterni ==
* [http://it.youtube.com/watch?v=1HwyBtneBUM La vera Frida Kahlo; un'incredibile raccolta di video inediti della sua vita privata]
* {{lingue|en|es}} [http://www.fkahlo.com/ Sito ufficiale di Frida Kahlo; la storia, la famiglia, le fotografie e le sue opere d’arte]
* [http://www.fridakahlo.it/ Sito Web con approfondimento e bibliografia]
* {{en}} [http://www.tendreams.org/kahlo.htm Ten Dreams Galleries]
* {{lingue|en|es}} [http://www.fridakahlofans.com/ Frida Kahlo Fans, Biorgraphy, Photos, Paintings]
* [http://italian.imdb.com/title/tt0120679/ Scheda del film "Frida" (2002)]
* [http://www.culturagay.it/cg/biografia.php?id=109 Lavinia Capogna, ''Frieda Kahlo''], su Culturagay.it.

[[Category:Personalità legate a Città d'u Messico]]
[[Category:Pàggene ca avessera stà in Uicchipèdie]]

{{Link AdQ|ca}}
{{Link AdQ|ka}}

[[af:Frida Kahlo]]
[[an:Frida Kahlo]]
[[ar:فريدا كاهلو]]
[[arz:فريدا كالو]]
[[az:Frida Kahlo]]
[[bat-smg:Frida Kahlo]]
[[be:Фрыда Кало]]
[[be-x-old:Фрыда Кало]]
[[bg:Фрида Кало]]
[[bo:ཧྥ་རིས་ད་ཀ་ལོ།]]
[[br:Frida Kahlo]]
[[bs:Frida Kahlo]]
[[ca:Frida Kahlo]]
[[cs:Frida Kahlo]]
[[cy:Frida Kahlo]]
[[da:Frida Kahlo]]
[[de:Frida Kahlo]]
[[el:Φρίντα Κάλο]]
[[en:Frida Kahlo]]
[[eo:Frida Kahlo]]
[[es:Frida Kahlo]]
[[et:Frida Kahlo]]
[[eu:Frida Kahlo]]
[[fa:فریدا کالو]]
[[fi:Frida Kahlo]]
[[fiu-vro:Frida Kahlo]]
[[fr:Frida Kahlo]]
[[ga:Frida Kahlo]]
[[gd:Frida Kahlo]]
[[gl:Frida Kahlo]]
[[gv:Frida Kahlo]]
[[haw:Frida Kahlo]]
[[he:פרידה קאלו]]
[[hif:Frida Kahlo]]
[[hr:Frida Kahlo]]
[[hu:Frida Kahlo]]
[[hy:Ֆրիդա Կալո]]
[[ia:Frida Kahlo]]
[[id:Frida Kahlo]]
[[io:Frida Kahlo]]
[[is:Frida Kahlo]]
[[it:Frida Kahlo]]
[[ja:フリーダ・カーロ]]
[[ka:ფრიდა კალო]]
[[kaa:Frida Kahlo]]
[[ko:프리다 칼로]]
[[ksh:Frida Kahlo]]
[[kw:Frida Kahlo]]
[[la:Frida Kahlo]]
[[lb:Frida Kahlo]]
[[lt:Frida Kahlo]]
[[lv:Frīda Kalo]]
[[mi:Frida Kahlo]]
[[mk:Фрида Кало]]
[[ml:ഫ്രിഡ കാഹ്‌ലോ]]
[[mn:Фрида Кало]]
[[mr:फ्रिदा कालो]]
[[mt:Frida Kahlo]]
[[nah:Frida Kahlo]]
[[nds:Frida Kahlo]]
[[nl:Frida Kahlo]]
[[nn:Frida Kahlo]]
[[no:Frida Kahlo]]
[[oc:Frida Kahlo]]
[[pam:Frida Kahlo]]
[[pl:Frida Kahlo]]
[[pms:Frida Kahlo]]
[[pnb:فریدا کاہلو]]
[[pt:Frida Kahlo]]
[[qu:Frida Kahlo]]
[[ro:Frida Kahlo]]
[[ru:Кало, Фрида]]
[[rue:Фріда Кало]]
[[sah:Фрида Кало]]
[[scn:Frida Kahlo]]
[[se:Frida Kahlo]]
[[sh:Frida Kahlo]]
[[simple:Frida Kahlo]]
[[sk:Frida Kahlo]]
[[sl:Frida Kahlo]]
[[sr:Фрида Кало]]
[[sv:Frida Kahlo]]
[[sw:Frida Kahlo]]
[[ta:ஃபிரிடா காலோ]]
[[th:ฟรีดา คาห์โล]]
[[tl:Frida Kahlo]]
[[tr:Frida Kahlo]]
[[uk:Фріда Кало]]
[[ur:فریدا کاہلو]]
[[vi:Frida Kahlo]]
[[vo:Frida Kahlo]]
[[war:Frida Kahlo]]
[[zh:芙烈達·卡蘿]]
[[zh-min-nan:Frida Kahlo]]
