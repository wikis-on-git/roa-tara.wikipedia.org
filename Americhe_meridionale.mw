[[File:South america.jpg|right|thumbnail|300px|Mappe de l'Americhe meridionale]]

L''''Americhe meridionale''' o '''Americhe d'u Sud''' jè 'nu [[subcontinende]] ca tène 'a parte meridionale de l'[[Americhe]]. Se iacchie pe le 'ndere jndr'ô [[emisfere occidentale]], e jndre 'na bbuèna parte jndr'ô [[Emisfere australe]], fatte eccezziune pè alcune reggione ce se iacchiene a nord de l'[[Equatore]] jndr'ô [[Emisfere boreale]]. Jè vagnate ad ovest da l'[[oceane Pacifiche]], a nord e ad est da l'[[Oceane Atlantiche]]. L'[[Americhe settentrionale]] e 'u [[Mare Caraibiche|mar de le Caraibe]] se iacchiene a nord-ovest. 

L'Americhe d'u Sud ha state accusì chiamate jndr'ô [[1507]] da le [[cartografe]] [[Martin Waldseemüller]] e [[Matthias Ringmann]] dope ca 'u navigature [[Firenze|fiorendìne]] [[Amerigo Vespucci]], prime jndr'à [[Europe]], suggerì ca 'u continende da picche scuperte non ge fossere le [[Indie Oriendale]], me 'nu [[Nuève Munne]] scanosciute a le europee. 

L'Americhe d'u Sud tène 'na superficie de 18.840.000 chilometre quadrate, ca corresponde a quase 'u 3,5% d'a superficie terrestre. A l'inizie d'u [[2005]] 'a soje [[populazzione]] jè state stimate jndre cchiù de 371.090.000 de crestiáne. 'U Sud Americhe accussì jè 'u quarte continende 'n termine de superficie (dope [[Asie]], [[Africa]] e [[Americhe settentrionale|Americhe d'u Nord]]) e 'u quinde pè populazzione (dope Asie, Africa, Europe e Americhe d'u Nord).

== Sciugrafije ==

[[File:South America satellite orthographic.jpg|thumb|left|250px|Viste da 'u satellite d'u Sud Americhe.]]
'U Sud Americhe tène 'a cchiù granna parte d'a reggione sciugrafeche generalmende chiamate [[Emisfere meridionale]], [[Nuève Munne]], [[Emisfere occidentale]], le Americhe o, semplicemende, l'[[Americhe]] (a vote jè conziderate cumme nu uniche continende, e 'u Sudameriche 'nu [[subcontinende]]). 'U soje territorie se spanne a sud-est d'a frondiere 'mbrà [[Panamá]] e [[Colombie]], seconne 'a maggior parte de le fonde. Otre dìcene ca 'u confine s'ha da mette luènghe 'u [[Canale de Panamá]]. Quase totte 'u Sudameriche se iacchie sus 'a [[placche sudamericane]]. Geopolitecamende le 'ndere state de Panamá (combrese 'u segmende ad est d'u Canale de Panamá) jè generalmende conziderate parte d'u Nordameriche, o comungue de l'[[Americhe cendrale]]. 

Pure ce assaje de le isole de le Caraibe, 'mbrà cui le [[Piccele Antille]], se iacchiene sus 'a [[placche caraibice]], le isole de [[Aruba]], [[Barbados]], [[Trinidad e Tobago]] facene parte d'a reggione settentrionale d'a piattaforme continendale sudamericane. Le [[Antille Olandesi]] e le isole prospicienti al [[Venezuela]] si trovano lungo le coste del Sud America. Geopoliticamente gli [[State]] insulare e le [[territorie d'oltremare|territore d'oltremare]] de le Caraibe sonde generalmende conziderate facende parte d'u Nord Americhe.<ref>[http://www.nationalgeographic.com/xpeditions/atlas/index.html?Parent=sameri&Rootmap=&Mode=d&SubMode=w South America Atlas] National Geographic</ref><ref>[http://www.nationalgeographic.com/xpeditions/atlas/index.html?Parent=nameri&Rootmap=&Mode=d&SubMode=w North America Atlas] National Geographic</ref><ref>[http://unstats.un.org/unsd/methods/m49/m49regin.htm#americas Unstats] Americas</ref> Le naziune d'u Sud Americhe ca se affacciane sus a 'u Mare de le Caraibe ('mbrà cui [[Colombie]], [[Venezuela]], [[Guyana]], [[Suriname]] e [[Guiana Frangise]]) sonde pure chiamate ''Sud Americhe caraibiche''. Otre isole d'u continende sonde le [[Galápagos]], l'[[Isole de Pasqua]] (jndr'à [[Oceanie]], me jedde sonde appartenende a 'u [[Cile]]), l'[[Isole de Robinson Crusoe]], [[Chiloé]] e 'a [[Terre d'u Fuèche (arcipelaghe)|Terre d'u Fuèche]]. 

Jndre quiste continende se iacchiene le cchiù ìrte [[cascate]] d'u munne, 'u [[Salte Angel]] jndr'ô [[Venezuela]], e 'u cchiù granne [[fiume]] 'n termine de portate d'acque, 'u [[Rio de le Amazzone]], e 'a cchiù luènghe [[catene monduose]], le [[Ande]] ('a cui cime cchiù elevate jè l'[[Aconcagua]] cu 6.962 metre sus a 'u levelle d'u mare), 'u [[deserte]] cchiù secche, 'u [[deserte de Atacama]], 'a cchiù granna [[foreste pluviale]], l'[[Amazzonie]], 'a cchiù ìrte capitale, [[La Paz]] jndr'à [[Bolivia]], 'u cchiù ìrte [[laghe]] commerciale navegabbele, 'u [[Laghe Titicaca]], e 'a cetate cchiù meridionale d'u munne, 'a cetate de [[Puerte Toro]] jndr'ô [[Cile]]. 

Le prengepale risorse minerarie sonde [[ore]], [[argende]], [[rame]], [[ferre]], [[stagne]] e [[petrolie]]. 'U Sudameriche jè 'a patrie de assaje specie animale uniche, 'mbrà cui [[lama]], [[anaconde]], [[piranha]], [[giaguare]], [[vigogne]] e [[tapire]]. Le foreste de l'Amazzonie comungue tènene 'nu assaje elevate levelle de [[biodiversità]]. 

'U paise de granne luènghe cchiù granne d'u Sudameriche, sie 'n termine de superficie ca de populazzione, jè 'u [[Brasile]], seguite da l'[[Argendine]]. Le reggione ca formane quiste continende sonde le [[State andine]], 'a [[Guiane]], 'u [[Americhe d'u Cone Sud|Cone Sud]] e 'u [[Brasile]].

== Clime ==

[[File:Chocomap.jpg|thumb|right|250px|'U Choco]]
L'Americhe d'u Sud tène 'na granna varietà de [[clime]]: quidde calde umide d'a [[foreste pluviale]] [[Amazzonie|amazzoniche]], quidde fredde secche d'a [[Patagonie]], quidde aride d'u [[deserte de Atacama]], quidde vendose gelide d'a [[Terre d'u Fuèche]]. Quiste da: 

* 'A grannezze d'a [[latitudine]] ca occupe 'u continende. 'A cchiù granna parte jè combrese 'mbrà l'[[equatore]] jndr'à parte settentrionale e 'u [[Tropiche d'u Capricorne]], mendre 'a punde meridionale tràse jndre 'na reggione subartiche. 
* 'A differenze de temberature 'mbrà le dò oceane. Generalmende 'a coste esposte a l'[[Oceane Atlantiche|Atlantiche]] jè cchiù calde e quedde sus a 'u [[Oceane Pacifiche|Pacifiche]] jè cchiù fredde pè 'a presenze d'a [[corrende de Humboldt]].
* 'A presenze de le Ande, 'a cui temberature cange assaje a seconne de l'altitudine.
 
Jndr'à reggione occidentale, 'mbrà le [[Ande]] e l'[[Oceane Pacifiche]], sonde presende alcune de le zone cchiù umide e cchiù aride d'u pianete: 'U Choco ([[Colombie]], [[Ecuador]], [[Perù]], [[Panamá]]) e 'u [[Deserte de Atacama]] ([[Cile]], [[Perù]], [[Bolivia]], [[Argendine]]) rispettivamende.
'U clime jè generalmende tropicale:
equatoriale jndr'à reggione amazzoniche,
umide jndr'à savane,
steppiche jndr'à pampa,
nivale sus a le ande.

== Elenghe de le Paise sudamericane ==

{| class="wikitable sortable" style="font-size:99%"
|- bgcolor="#ECECEC"
! [[Paise]] o <br />[[territorie]]
! Grannenèzze<br />(km²)<ref name="factbook2008">Grannenèzze e populazzione sonde pigghiate da ''The 2008 World Factbook'' </ref>
! Crestiáne<br />(luglie 2008 stime)<ref name="factbook2008" />
! Denzetà<br />per km² 
! [[Capitale (cetate)|Capitale]]
|-
| style="text-align:left;" | {{bandiera|Argentina}} [[Argentina]]
| align="right" | 2.766.890
| align="right" | &nbsp;40.677.348 
| align="right" | 14.3
| style="text-align:left;" | [[Buenos Aires]]
|-
| style="text-align:left;" | {{bandiera|Bolivia}} [[Bolivia]]
| align="right" | 1.098.580 
| align="right" | &nbsp;&nbsp;9.247.816
| align="right" | 8.1
| style="text-align:left;" | [[La Paz]]. [[Sucre]]<ref>[[La Paz]] capitale amministrative; [[Sucre]].<br /></ref>
|-
| style="text-align:left;" | {{bandiera|Brasile}} [[Brasile]]
| align="right" | 8.514.877
| align="right" | 200.908.598
| align="right" | 23.6
| style="text-align:left;" | [[Brasilia]]
|-
| style="text-align:left;" | {{bandiera|Cile}} [[Cile]]
| align="right" | 756.950 
| align="right" | &nbsp;16.800.000
| align="right" |21.1
| style="text-align:left;" | [[Santiago]]
|-
| style="text-align:left;" | {{bandiera|Colombia}} [[Colombia]]
| align="right" | 1.138.910 
| align="right" | &nbsp;45.013.674
| align="right" |37.7 
| style="text-align:left;" | [[Bogotá]]
|-
| style="text-align:left;" | {{bandiera|Ecuador}} [[Ecuador]]
| align="right" | 283.560 
| align="right" | &nbsp;13.927.650
| align="right" | 47.1 
| style="text-align:left;" | [[Quito]]
|-
| style="text-align:left;" | {{bandiera|Isole Falkland}} [[Isole Falkland]] ([[Regne Aunìte]])<ref>Revendecate da l'[[Argendine]].<br /></ref>
| align="right" | 12.173 
| align="right" | &nbsp;&nbsp;&nbsp;&nbsp;&nbsp;&nbsp;2.967
| align="right" | 0.24
| style="text-align:left;" | [[Port Stanley (Isole Falkland)|Port Stanley]]
|-
| style="text-align:left;" | {{bandiera|Georgia del Sud e isole Sandwich meridionali}} [[Georgia del Sud e isole Sandwich meridionali]] ([[Regne Aunìte]])<ref>Revendecate da l'[[Argendine]].<br /></ref>
| align="right" | 3.093 
| align="right" | &nbsp;&nbsp;&nbsp;&nbsp;&nbsp;&nbsp;20
| align="right" | 0.0
| style="text-align:left;" | [[Grytviken]]
|-
| style="text-align:left;" | {{bandiera|Guiana Francese}} [[Guiana Francese]] ([[Frange]])
| align="right" | 91.000
| align="right" | &nbsp;&nbsp;&nbsp;&nbsp;209.000
| align="right" | 2.1 
| style="text-align:left;" | [[Cayenne]]
|-
| style="text-align:left;" | {{bandiera|Guyana}} [[Guyana]]
| align="right" | 214.970 
| align="right" | &nbsp;&nbsp;&nbsp;&nbsp;770.794
| align="right" | 3.6 
| style="text-align:left;" | [[Georgetown]]
|-
| style="text-align:left;" | {{bandiera|Paraguay}} [[Paraguay]]
| align="right" | 406.750
| align="right" | &nbsp;&nbsp;6.347.884 
| align="right" | 15.6
| style="text-align:left;" | [[Asunción]]
|-
| style="text-align:left;" | {{bandiera|Perù}} [[Perù]]
| align="right" | 1.285.220 
| align="right" | &nbsp;27.925.628 
| align="right" | 21.7
| style="text-align:left;" | [[Lima]]
|-
| style="text-align:left;" | {{bandiera|Suriname}} [[Suriname]]
| align="right" | 163.270  
| align="right" | &nbsp;&nbsp;&nbsp;&nbsp;438.144 
| align="right" | 2.7
| style="text-align:left;" | [[Paramaribo]]
|-
| style="text-align:left;" | {{bandiera|Uruguay}} [[Uruguay]]
| align="right" | 176.220 
| align="right" | &nbsp;&nbsp;3.477.778 
| align="right" | 19.4
| style="text-align:left;" | [[Montevideo]]
|-
| style="text-align:left;" | {{bandiera|Venezuela}} [[Venezuela]]
| align="right" | 912.050 
| align="right" | &nbsp;26.414.815 
| align="right" | 27.8
| style="text-align:left;" | [[Caracas]]
|-
! Totale
| align="right" | 17.824.513
| align="right" | 397.426.313
| align="right" | 25
|
|}

== Storie ==

Le teorie cchiù concorde dìcene ca 'u popolamende d'u Sudameriche sije iniziate cu l'arrive de l'omme attraverse 'u [[Stritte de Bering]], quanne s'aví criáte 'nu ponde de ghiaccie tale da collegà le estreme propaggene de [[Asie]] e [[Siberie]] cu 'u [[Americhe settentrionale|Nordameriche]]. Alcune reperte archeologgeche non ge parene però confermà chienamende quèste ipotese, e portane a penzà teorie alternative de 'nu popolamende addiritture andecedende. 'Nu elemende ca se jè puèste a l'attenzione de alcune studiuse jè 'a granne presenze de site archeologgeche jndr'ô Sudameriche e 'u vasce numere de quiste jndr'ô nord d'u [[continende]]. Jè assaje improbabbele ca le cchiù andiche site jndr'ô nord sonde angore da scuprì, e quiste jè sorprendende purcè ce le [[Americhe]] fòssere state popolate origgenariamende jndre 'na maniere esclusive d'a Siberie,le site cchiù andiche s'avessere da iacchie senze nisciune discussione jndr'ô Nordameriche. 

Inoltre, alcune studie onne misse n'evidenze de le differenze geneteche 'mbrà le paleoinde sudamericane e nordamericane: le prime cu tratte e lineamende cchiù [[australoide]], le seconne cu tratte cchiù [[mongoloide]]. Chiste elemende onne combortate l'adesione de alcune recercatore a l'ipotese de 'nu popolamende autonome de l'Americhe d'u Sud, non cchiù accussì da 'u nord, bensì cu ipotese de arrive da l'[[Australie]]. 



=== Timbe precolombiane ===

[[File:Nazca-pottery-(01).png|thumb|right|200px|Arte [[Civiltà Nazca|Nazca]].]]
'A prime prove de l'esistenze de [[agricolture|prateche agricole]] jndr'ô Sud Americhe risalgone a cirche 'u 6500 a.C., quanne [[patate]], [[fasule]] e [[diaulìcchie]] comingiarene ad essere cultivate cumme prodotte alimendare jndre reggione prossime a 'u [[amazzonie|bacine amazzoniche]]. Otre elemende ('mbrà cui ceramiche) onne demostrate ca 'a [[manioche]], prodotte alimendare diffuse pure ôsce, venève già cultivate jndr'ô 2000 a.C. 

[[File:Peru_Machu_Picchu_Sunrise.jpg|thumb|left|200px|Le rovine de [[Machu Picchu]].]]
Jndr'ô corse d'a granne epoche migratorie, e specialmende dope 'a scuperte de l'[[agricolture]], le andiche colonizzature americane se spannerone jndre reggione e jndre aree ritenute cchiù favorevole a 'u lòre sviluppe e a 'u lòre stile de vite. Jndre 'na situazione de isolamende durate millenne respette a le società d'u [[Vècchie Munne]], le popule americane facerene culture origgenale e autonome, tande da presendà dò rivoluzione neoliteche scucchiáte, une jndr'à [[Mesoameriche]] e l'otre jndre [[Ande]] jndr'ô Sudameriche ca onne date origgene a cendinaie de civiltà distinde. 

Le prime 'nsediamende e 'a prime culture canosciute jndr'ô Sud Americhe (e jndre Americhe 'n generale) fùrene le [[Valdivia]] luènghe 'a coste sud-est de l'[[Ecuador]]. 

'A prime civiltà s'aví sviluppate a [[Norte Chico]], luènghe 'a coste peruviane. Quèdde [[Museche]] ha state 'a prengepale civiltà indigene jndre quèdde ca jè ôsce 'a [[Colombie]].

'Mbortande culture pre-colombiane fùrene: le [[Moche]] ([[100 a.C.]] – [[700]] d.C., presse 'a coste settentrionale d'u [[Perù]]); [[Tiahuanaco]] (100 a.C. – [[1200]] d.C., jndr'à [[Bolivie]]); [[Cañari]] (jndre reggione cendre-meridionale de l'[[Ecuador]]), [[Paraca]] e [[Nazca]] ([[400 a.C.]] – [[800]] d.C., Perù); Wari o 'Mbere Huari ([[600]] – [[1200]], jndr'ô Perù cendre-settentrionale); le 'Mbere Chimu ([[1300]] – [[1470]], sus 'a coste peruviane settentrionale); le regne Chachapoya e Aymaran ([[1000]] – [[1450]], jndr'à Bolivie e jndr'ô Perù meridionale). 

'A civiltà [[Inca]] hagghie dominate 'a reggione de le [[Ande]] da 'u [[1438]] a 'u [[1533]].

=== Timbe coloniale ===

[[File:Mapa Geografico de America Meridional (1790).jpg|thumb|right|250px|Mappe de l'Americhe meridionale (1790).]]
Da 'u [[sèchele XVI]] fine a le inizie d'u [[sèchele XIX]] 'a maggior parte de l'Americhe Meridionale ha state scucchiáte jndre [[Colonie (territorie)|colonie]] guvernate pè 'a cchiù granna parte d'a [[Spagne]] e da 'u [[Purtugalle]]. 'N seguite cu le 'ndependenze tale colonie cangiarone jndre [[repubbleche]], cu l'eccezziune d'a [[Guiana Frangise]] e de le [[Isole Falkland]] (e le isole cchiù vecine a jedde pigghiate da 'u [[Regne Aunìte]]), attualmende uniche territore ca non ge sonde angore 'ndependente. 

'A prime reggione pigghiate da le spagnole ha state [[Macuro]], sus 'a punde d'a [[penisole de Paria]], jndr'ô state de Sucre jndr'ô [[Venezuela]], a cui [[Cristoforo Colombo]] aví date 'u nome de ''Tierra de Gracia''. 'U prime 'nsediamende jndre quiste continende fù a [[Cumaná]] (sembre jndr'à coste d'u Venezuela), mendre 'a prime [[cetate]] ha state [[Sande Marta]] jndr'à [[Colombie]].

=== 'A decolonizzaziune ===

Jndr'ô corse d'u [[1808]] le pressione de le [['mberatore]] [[Frange|frangise]] [[Napoleone]] purtarene a 'na serie de evende ca facerene devendà angore de cchiù grave 'a già combromesse situaziune spagnole. [[Carlo IV de Spagne]] abdicò a 'u trone 'n favore d'u figghie [[Ferdenànde VII de Spagne|Ferdenànde VII]], 'u [[19 màrze]] [[1808]] dope le mote de Aranjuez, e cchiù nnande, 'u [[5 magge]] [[1808]] 'a Spagne de Carlo IV e de 'u figghie soje fù costrette a lassà 'u trone a Napoleone ca misse 'u frate soje, Gesèppe I, cumme 'u nuève re de Spagne. Quiste hagghie provocate 'na reaziune popolare jndr'à Spagne ca jè canosciute cumme 'a [['Uerre de 'ndependenze spagnole]] ca, tande jndr'à Spagne ca jndr'à Americhe, porte a quagghià de le commissiune reggionale ca promossere 'a lotte condre le 'nvasure frangise a 'u fine de reportà a 'u legittime monarche 'u trone. Tuttavie, assaje de quèste commissiune venène viste cu sospette da le autorità spagnole, temenne ca putessere essere file-frangise. De quiste periode fùrene 'mbortate le aziune de [[Andonie Nariño]] a [[Bogotà]] (ca avéve pubblecate 'a ''[[Dechiarazziune de le diritte de l'omme e d'u cittadine]]''), 'u movimende de [[Juan Picornell]], 'a congiure de [[Manuel Gual]] e [[José María España]], e 'u fallimende militare d'a spediziune de [[Francisco de Miranda]] jndr'ô Venezuela.

=== Uerre de 'Ndependenze ===

[[File:Sudamerica1884.JPG|right|thumbnail|300px|'U Sudameriche jndr'ô 1884]]

{{vedi anche|Uerre de 'ndependenze ispanoamericane}}

'U processe d'a [[Uerre de 'ndependenze ispanoamericane]] aví inizie cu 'a [[Rivoluzione de La Paz]] jndr'ô [[1809]] jndre l'Ìrte Perù e aví fine cu 'a prese d'a fortezze d'u Callao jndr'ô [[1826]]. 

Jndr'ô [[1817]] 'u generale [[José de San Martín]] passe attraverse le [[Ande]] pè scè 'n battagghie condre le realiste jndr'ô [[Cile]] e successivamende scè verse [[Lima]], cu 'u fine de squascià 'u cendre d'u putere spagnole. 'A spediziune aví subite perdite grave assaje cause le situazziune estreme jndre cui s'aví iacchiute ad agì: l'altezze medie de le picche monduose situate 'mbrà le 3.000 e le 4.800 metre, le malattie, 'a larghezze medie de le strade (quacche vote pure de sule 30 cm), 'a temberature ca scennève 'mbrà le -15 e le -20 grade durande 'a notte hagghie fatte 'n mode ca de le 5.400 omme ca combonevane l'esercite, ben 300 sonde muèrte luènghe 'a strade. Arrevàrene sule 5.000 ciuccie de le 9.200 partite, e 500 cavalle de le 1.500 iniziale. Ad 'u stesse timbe San Martin stave a dirige le 6 colonne ca passarene attraverse le mondagne jndre deverse punde, cu l'obiettive de 'ncasinà e de spannere le forze realiste. Quanne jidde arrive jndr'ô Cile, l'esercite de le patriote sotte 'u comanne d'u stesse San Martín, trionfe jndr'à [[battagghie de Chacabuco]]. Cu quèste battagghie se inizie a scrìvere 'a storie de l'emancipazziune d'u Sudameriche. Quiste aziune ha state combletate da parte de le aziune militare fatte partì da 'u liberatore [[Simón Bolívar]] jndr'ô nord d'u continende, ca arrive a 'na decisive vittorie jndr'à [[battagghie de Boyacá]].[[File:Entrevista de Guayaquil.jpg|thumb|left|200px|San Martín e Bolívar durande 'a Conferenze de Guayaquil.]]

=== 'U case d'u Brasile ===

'Nu atte 'ndispensabbele pè face venè fore 'u [[Brasile]] cumme 'nu State nazienale fù 'a creazione, dope le 'uerre napoleoneche, d'a capitale a [[Rio de Janeiro]] facende pigghià accusì a jidde 'u status de [[regne d'u Brasile]], 'nu regne jndr'ô [[Regne Aunìte de Purtugalle, Brasile e Algarve]] ([[1807]] – [[1821]]). A 'u sparèscere pacificamende de quiste regne face seguite le [['Mbere d'u Brasile]]. Le 'ndependenze fù proclamate jndr'ô [[1822]] da 'u figghie d'u re d'u Purtugalle. Don [[Pedro I d'u Brasile]] stabilì 'na monarchie costituzionale fine a quanne fù proclamate 'a repubbleche jndr'ô [[1889]].

=== Vendesime sèchele ===

Jndr'ô corse d'u [[Sèchele XX|vendesime sèchele]] jndr'ô Sudameriche se insediarono deverse dittature e 'nghianarene a 'u potere assaje omme forte. Ma verse 'a fine d'u sèchele 'a maggior parte d'u continende de fatte ere rette da guverne elette democratecamende, pure ce non ge se venène a stabilì jndre totte le case istituzione de carattere durature. 'U sviluppe economeche de [[Argendine]], [[Brasile]], e [[Uruguay]] condrebbuì a l'inizie d'u ‘900 a fà venè 'nu granne numere de immigrate, prengepalmende proveniende da [[Europe]] e [[Asie]]. 

Sule jndre 'na mesure assaje cchiù piccenne 'a nuève junele migratorie 'nderessò 'u reste d'u continende, mendre otre aree ne fùrene totalmende escluse. 'U [[Canale de Panamá]] apirte jndr'ô [[1914]] aví avute 'nu 'mbattte economeche-sociale assaje notevole pè 'u Sudameriche.

'A [[Uerre d'u Chaco]] ([[1932]] – [[1935]]) combattute 'mbrà 'a [[Bolivie]] e 'u [[Paraguay]] pè 'u condrolle d'u fiume [[Paraguay (fiume)|Paraguay]], aví fine cu 'a vittorie de quiste urteme. Fù 'na uerre 'mbrà dò de le paise ca erene 'mbrà le cchiù povere d'u Sudameriche luènghe totte 'u ‘900. 

Durande 'a [[Prime uerre mundiale|Prime]] e 'a [[Seconne uerre mundiale]], 'u continende remase a 'u secure da le junele distruttive ca avéve colpite [[Europe]], [[Asie]] e [[Africa]], e de fatte quiste porte 'na nuève junele migratorie de migliaie de profughe. Cu 'a fine d'u conflitte, 'u [[30 abbrile]] [[1948]], se funne l'[[Organizzaziune de le State Americane]] a [[Bogotá]]. 'U [[9 abbrile]] ere state assassenate 'u leader popolare [[Jorge Eliécer Gaitán]] sembre a Bogotá, ca portò 'a [[Colombie]] a 'nu conflitte politeche ca dure pè totte 'u reste d'u sèchele. 

'A [[uerre fredde]] aví conseguenze segnefecative sus a 'u suole americane. Jndr'ô prime semestre d'u [[1960]] 'a rivoluzione comuniste a [[Cuba]], guidate da [[Fidel Castro]] e [[Che Guevara]] aví purtate 'a politeche d'u paise verse l'[[Unione Sovietiche|Unione de le Repubbleche Socialiste Sovietiche (URSS)]], devenende 'nu alleate 'ncondizziunate a scapite de le 'nderesse geostrateggeche de le [[State Aunìte d'Americhe|State Aunìte]]. Se pose accussì 'nu forte blocche economeche a l'isole. 'Mbrà le anne sessande e settande alcune guverne, jndr'à [[Argendine]], [[Brasile]], [[Cile]], [[Uruguay]], fùrene allondanate o rovesciate da 'na serie de dittature non allineate.

Cu 'a fine d'a Uerre Fredde, e cu 'a cadute d'u mure de Berline, 'u continende hagghie viste l'avvende d'u neoliberisme, 'nu 'nzieme de proposte politeche-economeche cu l'accende sus 'a lìbbere circolazziune de le capitale e 'a [[privatizzaziune]] de le [['mbrese pubbleche]]. A quiste processe condribbuirene 'a [[Banche Mundiale]], l'[[Organizzazione Mundiale d'u Commercie]] e 'u [[Funne Monetarie 'Ndernaziunale]] (FMI).

== Economije ==

[[File:Vila Olímpia.JPG|thumb|right|180px|'U distrette finanziarie de [[Sao Paulo]].]]
[[File:Buenos Aires-Retiro(CatalinasNorte)-P3090002.JPG|thumb|180px|[[Buenos Aires]], [[Argendine]] 'u distrette finanziarie.]]
[[File:IMGP0009.jpg|thumb|200px|Distrette finanziarie de [[Lima]], [[Perù]].]]
[[File:Vitacura at night.jpg|thumb|180px|[[Santiago]], [[Cile]], 'u cendre finanziarie de notte]]

L'[[economije]] sudamericane jè state caratterizzate jndre quiste urteme decennie da 'na vasce crescite e 'na vasce combetitività respette a le assaje cchiù dinamiche mercate emergende de [[Cine]] e [[Indie]]. Tuttavie a partì da 'u [[2004]] se jè verificate 'nu assaje granne aumende d'a crescite d'u [[PIL]] e pure d'a combetitività. Se sonde viste accussì granne differenze reggionale e 'na accenduate disparità jndr'à destrebuzione d'u reddite. 'A parte cchiù granna d'a ricchezze jè concendrate jndre mane de 'na minoranze d'a populazzione, mendre miglione de crestiáne onne pruvate levelle de luàmende ca arrivane, 'n case estreme, ad 'a povertà assolute. 'U divarie economeche 'mbrà ricche e povere, jndr'à maggior parte de le naziune d'u Sudameriche, jè conziderate assaje cchiù ìrte respette ad 'a medie de le paise de le otre continende. Jndr'ô [[Venezuela]], [[Paraguay]], [[Bolivie]] e assaje otre paise sudamericane, 'u 20% d'a populazzione cchiù ricche tène cchiù d'u 60% d'a ricchèzze naziunale, mendre 'u 20% d'a populazzione cchiù povere ne tène mene d'u 5%.

Quiste realtà però non g'è auguale pè totte 'u Sudameriche 'nfatte stè 'nu gruppe de paise chiamati “d'u [[Cone Sud]]” ([[Argendine]], [[Brasile]] meridionale, [[Cile]] e [[Uruguay]]) presendane 'ndicatore socie-economeche cchiù positive e tasse cchiù elevate de HDI da classefecarle jndr'à categorije de le elevate. 'N particolare 'u [[Cile]], l'[[Argendine]] e l'[[Uruguay]] onne da essere conziderate cumme paise chienamende sviluppate cu vasce tasse de [[povertà]] e reddite medie-ìrte e le lòre capitale tènène 'ndicatore socie-economeche assaje simile ad alcune cetate europee cumme [[Meláne]], [[Madrid]] e [[Lisbona]].  Attualmende le fatture ca comblicane n'otra crescite de l'economije sudamericane e 'u spanneminde de le soje prodotte sus a le mercate 'ndernaziunale sonde 'a classe deregende ca sostene 'u ''status quo'', le 'nderferenze politeche de otre paise occidendale, e 'na ccihù picche combetitività sus a 'u piane de le prizze e jndre termine de produttività respette a le prengepale combetitore (''in primis'' 'a [[Cine]]). 

L'economije sudamericane jè scucchiáte 'mbrà le estrazione minerarie d'a [[Amazzonie|reggione amazzoniche]] e l'[[agricolture]] presende jndre quase totte le paise. 'A 'ndustrializzaziune jè a 'nu levelle medie jndre varie reggione, pure ce jè assaje forte 'a presenze de gruppe multenaziunale. L'estrazione e l'esportazione de petrolie jè 'mbortande jndr'ô Venezuela, ca tène alcune de le cchiù granne reserve mundiale, jndr'à Argendine e jndr'ô [[Oceane Atlantiche]] proprie nnanze a [[Rio de Janeiro]]. 'A Bolivie se destingue pè 'a produzziune de [[gas naturale]].
 
Le cchiù ricche e 'ndustrializzate reggione d'u continende sonde: jndr'ô prime puèste 'u [[State de San Paolo]], ca tène 'a cchiù granna economije d'u Sudameriche, addò jè presende 'u prengepale cendre finanziarie, e le prengepale pole tecnologgeche ([[São Carlos]], [[São José dos Campos]] e [[Campinas]]) e 'u cchiù granne e movimendate puerte; stè apprisse pè 'mbortanze 'a zone 'ndustriale luènghe 'u fiume [[Paraná]] 'mbrà [[Rosario]] e [[La Plata]] jndr'à [[Argendine]] cu [[Buenos Aires]] cumme fulcre (seconne cchiù granne puerte e seconne cetate jndre termine de PIL cchiù ìrte) e d'ô state brasiliane de [[Rio de Janeiro]]. Dope 'u Brasile, l'Argendine rappresende 'a seconne cchiù granne economije jndre termine de PIL jndr'ô Sud Americhe. Seconne le date d'a [[Banche Mundiale]], jndr'ô 2007 cinghe paise sonde state classefecate 'mbrà le prime cingande jndre termine de PIL (nominale): Brasile, Argendine, Venezuela, Colombie e Cile. 

Ausanne 'u PIL nominale jndr'ô combronde, le paise cu 'na monete svalutate jndre combronde d'u dollare parene cumme mene produttive. Pè quiste se ause pure 'u combronde cu 'a [[Liste de state pè PIL (PPA)|parità de putere d'acquiste (PPA)]]. 'Mbrà le paise cu PIL (PPA) pro capite cchiù elevate, seconne quanne pubblecate da 'u [[Funne Monetarie 'Ndernaziunale]] (FMI) l'Argendine jè l'uneche paise sudamericane 'mbrà le prime 50, seguite da Cile, Uruguay, Brasile e Venezuela. 
A cause de 'nu storeche tasse de [['nflaziune]] elevate jndre quase totte le paise sudamericane, se vedene ìrte tasse de 'nderesse ca portane de conseguenze vasce levelle de 'nvestimende. Le [[tasse de 'nderesse]] sonde spesse a dò cifre. L'eccezziune jè 'u [[Cile]] ca vande 'na discrete stabilità economeche cu tasse de 'nderesse a 'na uneche cifre.
Sule [[Argendine]] e [[Brasile]] facene parte d'u [[G20]] ('u gruppe de le [[G8|paise cchiù 'ndustrializzate]] e le naziune emergende), mendre sule 'u Brasile face parte d'u G8+5 (le paise cchiù 'ndustrializzate d'u munne e le cchiù 'nfluende). 'Mbrà le prengepale metropole d'u Sudameriche ce stonne [[São Paulo]], [[Buenos Aires]], [[Rio de Janeiro]], [[Santiago d'u Cile]], [[Lima]], [[Caracas]],[[Quito]] e [[Bogotá]].
L'[[Unasud]] stè a penzà ad 'a creazione de 'na zone de lìbbere cange 'n grade de aunì le dò comunità già esistende, 'u [[Mercosur]] e 'a [[Comunità Andine]].

{| class="wikitable sortable" style="font-size:85%"
! Paise
! [[Liste de state pè PIL (nominale)|PIL (nominale) jndr'ô 2008]]<ref>Fonde: [http://siteresources.worldbank.org/DATASTATISTICS/Resources/GDP.pdf]</ref>
! [[Liste de state pè PIL (PPA)|PIL (PPA) jndr'ô 2008]]<ref name=PPP_GDP>Fonde: [http://siteresources.worldbank.org/ICPINT/Resources/ICPreportprelim.pdf]</ref>
! [[Liste de state pè PIL (PPA) procapite|PIL (PPA) pro capite jndr'ô 2008]]<ref name=PPP_GDP />
! [[Liste de state pè Indece de sviluppe umane|HDI jndr'ô 2008]]
|-
| style="text-align:left;" | {{ARG}}
| 338721
| 571392
| 14376
| {{loss}} 0.860 (ìrte)
|-
| style="text-align:left;" | {{BOL}}
| 18938
| 42121
| 4201
| {{profit}} 0.723 (medie)
|-
| style="text-align:left;" | {{BRA}}
| 1664660
| 1845642
| 10223
| {{profit}} 0.807 (ìrte)
|-
| style="text-align:left;" | {{CHI}}
| 181464
| 246227
| 14673
| {{profit}} 0.874 (ìrte)
|-
| style="text-align:left;" | {{COL}}
| 249773
| 340771
| 7059
| {{loss}} 0.787 (medie)
|-
| style="text-align:left;" | {{ECU}}
| 54668
| 103717
| 7450
| {{profit}} 0.807 (ìrte)
|-
| style="text-align:left;" | {{GUY}}
| 990
| 3115
| 4079
| {{loss}} 0.725 (medie)
|-
| style="text-align:left;" | {{PRY}}
| 16355
| 28718
| 4667
| {{loss}} 0.752 (medie)
|-
| style="text-align:left;" | {{PER}}
| 131382
| 238945
| 8383
| {{profit}} 0.788 (medie)
|-
| style="text-align:left;" | {{SUR}}
| 2350
| 4436
| 8323
| {{loss}} 0.770 (medie)
|-
| style="text-align:left;" | {{URY}}
| 28351
| 40211
| 12566
| {{profit}} 0.859 (ìrte)
|-
| style="text-align:left;" | {{VEN}}
| 331765
| 360936
| 12868
| {{profit}} 0.826 (ìrte)
|-
|}

== Note ==
<references />

== Vôsce cullegate ==
* [[Americhe]]
* [[Comunità de le Naziune d'u Sud Americhe]]
* [[Americhe latine]]

== Otre pruggette ==
{{Interprogetto|commons=South America}}

{{America meridionale}}
{{Continende d'a Terre}}

[[Category:Continende]]
[[Category:Pàggene ca avessera stà in Uicchipèdie]]

[[ace:Amirika Seulatan]]
[[af:Suid-Amerika]]
[[als:Südamerika]]
[[am:ደቡብ አሜሪካ]]
[[an:America d'o Sud]]
[[ang:Sūðamerica]]
[[ar:أمريكا الجنوبية]]
[[arc:ܐܡܪܝܩܐ ܬܝܡܢܝܬܐ]]
[[arz:امريكا الجنوبيه]]
[[ast:América del Sur]]
[[az:Cənubi Amerika]]
[[bat-smg:Pėitū Amerėka]]
[[bcl:Amerika nin Sur]]
[[be:Паўднёвая Амерыка]]
[[be-x-old:Паўднёвая Амэрыка]]
[[bg:Южна Америка]]
[[bi:Saot Amerika]]
[[bn:দক্ষিণ আমেরিকা]]
[[br:Suamerika]]
[[bs:Južna Amerika]]
[[ca:Amèrica del Sud]]
[[ceb:Habagatang Amerika]]
[[ckb:ئەمریکای باشوور]]
[[co:America meridiunale]]
[[crh:Cenübiy Amerika]]
[[cs:Jižní Amerika]]
[[cu:Ю́жьна Амє́рїка]]
[[cv:Кăнтăр Америка]]
[[cy:De America]]
[[da:Sydamerika]]
[[de:Südamerika]]
[[dsb:Pódpołdnjowa Amerika]]
[[el:Νότια Αμερική]]
[[en:South America]]
[[eo:Sudameriko]]
[[es:América del Sur]]
[[et:Lõuna-Ameerika manner]]
[[eu:Hego Amerika]]
[[ext:América del Sul]]
[[fa:آمریکای جنوبی]]
[[fi:Etelä-Amerikka]]
[[fiu-vro:Lõunõ-Ameeriga]]
[[fo:Suðuramerika]]
[[fr:Amérique du Sud]]
[[frp:Amèrica du Sud]]
[[fur:Americhe dal Sud]]
[[fy:Súd-Amearika]]
[[ga:Meiriceá Theas]]
[[gan:南美洲]]
[[gd:Aimearaga-a-Deas]]
[[gl:América do Sur]]
[[glk:نسا آمریکا]]
[[gn:Ñembyamérika]]
[[gu:દક્ષીણ અમેરિકા]]
[[gv:America Yiass]]
[[hak:Nàm-mî-chû]]
[[haw:‘Amelika Hema]]
[[he:אמריקה הדרומית]]
[[hi:दक्षिण अमेरिका]]
[[hif:South America]]
[[hr:Južna Amerika]]
[[hsb:Južna Amerika]]
[[ht:Amerik disid]]
[[hu:Dél-Amerika]]
[[hy:Հարավային Ամերիկա]]
[[ia:America del Sud]]
[[id:Amerika Selatan]]
[[ie:America del Sud]]
[[ig:South Amerika]]
[[io:Sud-Amerika]]
[[is:Suður-Ameríka]]
[[it:America meridionale]]
[[ja:南アメリカ]]
[[jbo:ketytu'a]]
[[jv:Amérika Kidul]]
[[ka:სამხრეთი ამერიკა]]
[[kl:Amerika Kujalleq]]
[[kn:ದಕ್ಷಿಣ ಅಮೇರಿಕ]]
[[ko:남아메리카]]
[[krc:Къыбыла Америка]]
[[ksh:Süüd Ammärrika]]
[[ku:Amerîkaya Başûr]]
[[kw:Amerika Dheghow]]
[[la:America Australis]]
[[lb:Südamerika]]
[[li:Zuud-Amerika]]
[[lij:Stati de l'America do Sud]]
[[lmo:America del Süd]]
[[lt:Pietų Amerika]]
[[lv:Dienvidamerika]]
[[mhr:Кечывалвел Америка]]
[[mk:Јужна Америка]]
[[ml:തെക്കേ അമേരിക്ക]]
[[mn:Өмнөд Америк]]
[[mr:दक्षिण अमेरिका]]
[[ms:Amerika Selatan]]
[[mwl:América de l Sul]]
[[my:တောင်အမေရိက]]
[[nah:Ixachitlān Huitztlāmpa]]
[[nds:Süüdamerika]]
[[ne:दक्षिण अमेरिका]]
[[new:दक्षिण अमेरिका]]
[[nl:Zuid-Amerika]]
[[nn:Sør-Amerika]]
[[no:Sør-Amerika]]
[[nov:Sudi Amerika]]
[[nrm:Améthique du Sud]]
[[oc:America del Sud]]
[[om:South America]]
[[os:Хуссар Америкæ]]
[[pa:ਦੱਖਣੀ ਅਮਰੀਕਾ]]
[[pam:Mauling America]]
[[pap:Sur Amérika]]
[[pdc:Saut Amerikaa]]
[[pih:Sowth Merika]]
[[pl:Ameryka Południowa]]
[[pnb:جنوبی امریکہ]]
[[pt:América do Sul]]
[[qu:Urin Awya Yala]]
[[rm:America dal Sid]]
[[ro:America de Sud]]
[[roa-rup:America di Not]]
[[ru:Южная Америка]]
[[sah:Соҕуруу Америка]]
[[scn:Amèrica dû Sud]]
[[sco:Sooth Americae]]
[[se:Lulli-Amerihkká]]
[[sh:Južna Amerika]]
[[simple:South America]]
[[sk:Južná Amerika]]
[[sl:Južna Amerika]]
[[so:Ameerikada koonfureed]]
[[sq:Amerika Jugore]]
[[sr:Јужна Америка]]
[[stq:Suudamerikoa]]
[[sv:Sydamerika]]
[[sw:Amerika ya Kusini]]
[[szl:Połedńowo Amerika]]
[[ta:தென் அமெரிக்கா]]
[[te:దక్షిణ అమెరికా]]
[[tg:Америкаи Ҷанубӣ]]
[[th:ทวีปอเมริกาใต้]]
[[tl:Timog Amerika]]
[[tpi:Saut Amerika]]
[[tr:Güney Amerika]]
[[tt:Көньяк Америка]]
[[ug:جەنۇبىي ئامېرىكا]]
[[uk:Південна Америка]]
[[vec:Merica de soto]]
[[vi:Nam Mỹ]]
[[wa:Amerike nonnrece]]
[[war:Salatan nga Amerika]]
[[wo:Bëj-saalumu Aamerig]]
[[yi:דרום אמעריקע]]
[[yo:Gúúsù Amẹ́ríkà]]
[[zh:南美洲]]
[[zh-min-nan:Lâm Bí-chiu]]
[[zh-yue:南美洲]]
