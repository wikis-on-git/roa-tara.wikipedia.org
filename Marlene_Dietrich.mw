{{quote|Le monologhe sendimendale non ge s'addicevane a 'u reggistre mie. Agghie dovute adottà 'nu stile diverse, sckaffarme faticosamende jndr'à pelle de 'n'otre tipe de femmene. Non g'ere 'na femmene ca me piacesse. Ma agghie 'mbarate docemende tutte le detestabbele battute sue.|Marlene Dietrich, ''Marlene D.'', [[1984]]|I monologhi sentimentali non s'addicevano al mio registro. Dovetti quindi adottare uno stile diverso, insinuarmi faticosamente nella pelle di un altro tipo di donna. Non era una donna che mi piacesse. Ma imparai dolcemente tutte le sue detestabili battute.|lingua=it}}

{{Bio
|Nome = Marie Magdalene "Marlene"
|Cognome = Dietrich
|ForzaOrdinamento=Dietrich, Marlene
|Sesso = F
|LuogoNascita = Schöneberg
|LuogoNascitaLink = Schöneberg (quartiere de Berline)
|GiornoMeseNascita = 27 decemmre
|AnnoNascita = 1901
|LuogoMorte = Parigge
|GiornoMeseMorte = 6 masce
|AnnoMorte = 1992
|PreAttività=ha state une
|Attività = attrice
|Attività2 = candande
|Nazionalità = tedesche
|Immagine = Marlene Dietrich in Morocco trailer.JPG
|DimImmagine = 250
|Didascalia = ''Marocco'' (1930).
}}

'Mbrà le cchiù belle [[Icone, suggettate|icone]] d'u munne cinematografeche d'a prima metà d'u [[XX sechele|Novecinde]], 'a Dietrich ha state 'nu vere e proprie mite e 'na [[Divisme|dive]], lassanne 'n'imbronde immortale attraverse le immaggine sue, l'inderpretazione de le canzune (arricchite da 'n'ammaliante e sensuale vosce) e 'a recitaziona soje. 'Nu ''mix'' raramende ripetute apprisse a jedde jè sufficiende a farle trasè jndr'à leggende d'u ''[[show business]]'' cumme modelle de ''[[femme fatale]]'' pe andonomasie.

'U mite sue nascìe e se sviluppò in condrapposizione a quidde d'a ''divine'' [[Greta Garbo]], cumme stelle de punde de doje combagnie de produzione rivale.

== Biografije ==
=== Le prime successe ===
Nasciè a [[Schöneberg, quartiere de Berline|Schöneberg]], osce [[quartire de Berline|quartiere]] de [[Berlino]], 'u [[27 decemmre]] [[1901]], da Louis Erich Otto Dietrich (ufficiale militare prussiane) e da Elisabeth Josephine Felsing (figghie de 'nu gioielliere), pure ce jedda stesse dichiarò cchiù vote ca avère nate 'u [[1904]].

Da 'u [[1907]] a 'u [[1919]] frequendò le scole de [[Berline]] e de [[Dessau]]: a quattre anne accumenzò a studià 'u [[lènghe frangese|frangese]], l'[[lènghe inglese|inglese]], 'u [[violine]] e 'u [[pianoforte]]. Pe 'nu strappe a le legaminde de 'nu dicete d'a mane avère state costrette a inderrombere 'u studie d'a museche sonate e se diplomò cumme candande a l'[[Accademie de Berline]].

Jndr'à 'u [[1922]] accumenzò a scè sus a le palcosceneche de le tiatre de Berline (''Großes Schauspielhaus Berlin'') e fatiò cu 'u reggiste [[Max Reinhardt]], pigghianne parte piccenne jndr'à quacche [[film mute]].

'U [[17 masce]] [[1923]] se 'nzurò cu [[Rudolf Sieber]], 'n'aiute reggiste e'n'anne apprisse nascìe 'a figghie [[Marije Riva|Marije Elisabeth]]. Jndr'à 'u [[1929]] arrevò 'a prima 'nderpretaziona soje jndr'à 'u film ''[[Enigma, film 1929|Die Frau nach der man sich sehnt]]''.

Jndr'à l'ottommre d'u stesse anne firmò 'nu condratte pe 'nderpretà 'u film ca le rialò 'a fama, ''[[L'angelo azzurro, film 1930|L'angelo azzurro]]'', cu 'a reggie de [[Josef von Sternberg]], tratte da 'nu romanze de [[Heinrich Mann]], frate d'u cchiù famose [[Thomas Mann|Thomas]].

Jndr'à stu film, ca jè 'u prime film sonore d'u [[cineme tedesche]], se vede 'a Dietrich sfoderà 'nu tocche de perverse sensualità e 'nderpretà 'a famosa canzone ''Lola Lola''. 'A pellicole avenìe girate in versione multiple, in tedesche e in inglese. Le costume avenèrene disegnate da jedda stesse (in seguite le desègne 'u sarte [[Travis Banton]]). Jè jndr'à stu periode ca 'u reggiste Sternberg 'a convengìe a farse luà quattre molare e 'a mettìe a diete tosta toste pe darle 'n'aspette cchiù "drammateche".

'U sciurne apprisse 'a prime de ''L'angelo azzurro'', 'a stamba berlinese 'a proclamò 'na ''star'', capace de mettere in seconde piane pure 'a prove recitative d'u granne attore [[Emil Jannings]], ma l'attrice jndr'à quidde mumende ere già sus a 'u transatlandiche ca 'a purtave in Americhe.

=== 'A glorie a Hollywood ===
[[File:Marlene Dietrich in Morocco trailer 2.jpg|thumb|250px|''Marocco'']]

Jndr'à 'u frattimbe ca 'u reggiste stè mundave angore 'a versione definitive, 'a [[Paramount]], ca destrebbuive jndr'à le [[State Aunìte d'Americhe|State Aunìte]] ''L'angelo azzurro'', 'u [[29 scennare]] [[1930]] telefonò a 'a nova stelle e le offrìe 'nu condratte de sette anne cu 'nu stipendie, pe accumenzà, de 500 dollare a sumàne e aumende 'mbonde a 3.500 dollare a 'u settimen anne<ref>Jandelli, ''op. cit.'', pag. 70.</ref>. L'attrice accettò, ma riuscìe a inzerì jndr'à 'u condratte 'na clausole accessorie 'mbortande, ca se relève cchiù nnande onerose pu studie: quedde de putè scacchià 'u reggiste de le film sue, 'na condizione maturate pe paure de perdere 'a collabborazione de von Sternberg.

Duranne 'u viaggie in transatlandiche 'ngondrò [[Travis Banton]], 'u costumiste cu 'u quale collabborò sembre, cu 'u quale avère in comune l'ammirazione pe Sternberg e 'na straordinarie resistenze fiseche a 'a fatiche. Ha state jndr'à stu periode ca avène scattate 'a famosa fote de Marlene vestite da ''yachtman'', scattate da Sternberg stesse, ca avenìe diffuse da 'a Paramount ca 'a frase de l'immaggine divinisteche de Marlene: "'A femmene ca pure le femmene ponne adorà". 'U glamour de quedde immaggine menò a  l'ere tutte le remore d'a Paramount ca invane avere tendate de proibbirle de mostrarse cu le cazune: a quedd'epoche, mettere vestite maschile pe 'na femmene, quanne nisciuna femmene, maje mettève [[cazune]], a mene de none vulè parè 'nu sconvolgende [[androgine]], ere 'n'atte assaije cchiù sovversive de osce a die.

Marlene Dietrich arrevò accussì a [[Hollywood]] 'u [[2 abbrile]] [[1930]], addò se refugeranne preste pure otre atture, reggiste e tecnice d'u [[cineme tedesche d'avanguardie|cineme tedesche de l'epoche]], in fughe da 'u [[nazisme]]. 'A Paramount 'a mettìe in condrapposizione a [[Greta Garbo]], 'a ''star'' scandinave d'a [[MGM]]. 'A dive tedesche avère pure 'u done d'u cande, ca dave 'na carte de cchiù jndr'à 'u cineme sonore.

'A Dietrich accumenzò allore a recità jndr'à 'na serie de film memorabbele da 'u reggiste sue de fiduce, Sternberg, e fotografate sulamende da [[Rudolph Maté]], ca le ccrejò quedd'immaggine de graffiande ma raffinate sensualità ca 'a consegnò a 'a popolarità mundiale.

'U prime film americane ha state ''[[Marocco, film 1930|Marocco]]'', jndr'à 'u stesse [[1930]] (ottommre), jndr'à 'u quale candave doje canzune e ca le valìe 'a ''[[nomination]]'' a l'[[Premio Oscar|Oscar]] cumme [[Oscar a 'a megghie attrice|attrice megghia megghie]]. ''Marocco'' assìe jndr'à le State Aunìte apprime de ''L'angelo azzurro'' (decemmre 1930) e jndr'à 'u marze [[1931]] arrevave jndr'à le sale già ''[[Disonorata]]'': jndr'à picche mise avère devendate già 'na ''star'' cinematografeche mundiale.

In ''Marocco'' restò famose 'a soje ''performance'' canore vestite da maschele e 'u bace cu 'na femmene d'u pubbleche, 'u prime bace saffiche d'a [[storie d'u cineme]].

Pe ''[[Shanghai Express]]'' ([[1932]]) avenìe accoratamende studiate 'u ''look'' sue: vestite gnure ca 'a snellivane e piume gnore de iadde da combattimende. L'anne apprisse Sternberg se rifiutò de diriggerle jndr'à ''[[Il Cantico dei Cantici]]'', ma le suggerì comungue de cercà [[Rouben Mamoulian]], cose ca jedde facìe pundualmende in virtù d'a soje libbertà condrattuale in merite a 'a scelte de le reggiste.

[[File:Marlene Dietrich ww2 47.jpg|thumb|250px|'A Dietrich cande pe 'nu surdate duranne 'a seconda uerre mundiale]]

Le film successive cchiù famose sonde tutte declinaziune sus a 'nu sfonde fandasiosamende esoteche de l'immaggine de diva soje, cumme avère successe in ''Marocco'': 'a [[Russia]] cu ''[[L'imperatrice Caterina]]'', 'a [[Spagne]] cu ''[[Capriccio spagnolo, film|Capriccio spagnolo]]'' ([[1935]]), ca ha state l'urteme film jndr'à 'u quale collabborò cu Sternberg. Pe st'urteme film jedde vuleve dà 'na sfumature mediterranèe a 'u personagge de Conchita e cercò de scurirse le uecchie, ausanne 'nu collirie pe dilatà le pupille. Non riuscenne però a moverse sus a 'u set confessò a Sternberg 'a cattive acchiate ca avère fatte e jidde 'a rassicurò: cu 'nu stuèzze de carte ca cuprive 'nu stuèzze d'u riflettore ca illuminave 'u prime piane sue riuscì a darle 'a sfumature brune cercate<ref>Riva, op. cit., pag. 312-313.</ref>.

'A professionalità e 'a determinazione d'a Dietrich sus a 'u ''set'' erane proverbiale. Cu 'a discipline jedde pretendeve da jedda stesse 'n'inderpretazione perfette, ca avessa scè a cuprì quacche pecche sus a 'u profile de l'inderpretazione drammateche.<br />
In ''Capriccio spagnolo'', pe esembie, Sternberg avère ideate 'a scene de presendazione de 'nu personagge, cu 'u prime piane de 'nu pallongine ca sckatte e face vedè 'a facce d'a dive. Le avène richieste de restà impassibbele a 'u sckatte d'u pallongine, evitanne 'u riflesse naturale de sbattere le palpebre: jedde se sottoponìe a prove estenuande, ma a 'a fine riuscì a eseguì, cumme sembre, 'a corrette ''performance''<ref>Riva, op. cit., pag. 313-315.</ref>.

Apprisse sette anne de permanenze jndr'à le [[State Aunìte d'Americhe|USA]] ave 'a cetadinanze. Le famigliare sue 'a seguirene pò jndr'à l'avvendure americane, pure ce oramaje viveve separate da l'uneche marite sue ca conviveve cu 'na ex-amica soje; d'u reste erane innumerevole le avvendure ca se congedeve cu amande de totte e doje le sesse: 'a soje ere 'na vite ca 'nu sbuènne definivane scandalose. Jndr'à 'u [[1934]] arrevò a guadagnà 350.000 dollare a l'anne, 'na cifre astronomeche, ca 'a facevane devendà une de le crestiane cchiù ricche de le State Aunìte<ref>Idem</ref>. Quidde stesse anne fdacìe 'nu viagge in [[Europe]].

'U rapporte cu Sternberg ere assaije tese: tutte e doje se afidavane condinuamende e arrevarene a aggredirse verbalmende duranne le riprese<ref>Jandelli, op. cit., pag. 73.</ref>. 'U scuascia scuascie definitive arrevò jndr'à 'u [[1935]], soprattutte pe volere de jidde. L'immaggina soje remanìe 'nzeccate a quedde ccrejate da Sternberg.

Cu le State Aunìte collabborò facenne spettachele de indrattenimende pe le truppe americane e purtanne l'arta soje in [[Nord Africa]] e in [[Europe]] jndr'à le 'spedale da cambe: candave - cu 'nguedde l'uniforme de ccrejaziona soje - 'a canzone pacifiste ''[[Lili Marleen]]'', ca pò devende l'inne sue.

Jndr'à 'u [[1950]] avìe 'a ''[[Leggione d'onore]]'' da 'u guverne frangese e prima femmene d'a storie, avìe 'a ''[[Medal of Freedom]]'', massime onorificenze civile congesse jndr'à le State Aunìte d'Americhe<ref>{{en}} http://www.medaloffreedom.com/MarleneDietrich.htm</ref>.

Da 'u [[1954]], quanne 'a carriere cinematografeche avere oramaje sciute a le cozze, sus a 'nu consiglie d'u commediografe [[Noel Coward]], ca avere state l'organizzatore, se esibbìe jndr'à spettachele addò canbdave le canzune de le film sue e indratteneve 'u pubbleche cu monologhe estemboranèe. 'U ''show'' avenìe purtate in gire pe tutte 'u munne cu 'nu granne successe e rrete a belle combense.

Jndr'à l'[[anne 1960|anne sessande]] sckaffò jndr'à 'u repertorie sue pure certe brane de [[Bob Dylan]], ma ''Lili Marleen'' remanìe 'a canzone ca avère state l'inne personale sue e ca le davìe 'nu marchie a totte 'a carriera soje.

=== 'U tramonde ===
[[File:Judgment at Nuremberg-Marlene Dietrich.JPG|thumb|250px|''Judgment at Nuremberg'' (Titele tagliàne: [[Vincitori e vinti]]), 1961]]

L'urtema soje esibbizione in pubbleche avìe luèche a [[Sydney]], jndr'à 'u [[1975]], invece l'urteme film sue ha state ''[[Gigolò, film|Gigolò]]'', inderpretate affianghe a [[David Bowie]].

Jndr'à 'u [[1984]] l'attore [[Maximilian Schell]] le dedicò 'nu [[film]]-inderviste, ''[[Marlene]]'',<ref>[http://www.imdb.com/title/tt0085905/ Vide schede sus a ''Internet Movie Data-base'']</ref> ca l'attrice accettò de fà sulamende pe le turnise. Non ge camminave già quase cchiù pe colpe de 'na fratture a 'u femore, provocate da 'na cadute in bagne quanne ere, se dice, 'mbriache a tre stuèzze. Pe no fà canoscere le condiziune sue se presendò a l'inderviste sus a 'na [[segge a rotelle]], dichiaranne de avere pigghiate 'na storte a 'na caviglie.Pò pretennìe e ottenìe da 'u reggiste de no apparì, ce none in materiale de repertorie e de fà sulamende sendè 'a voscia soje. <br />
Otre fonde dicene ca 'a fratture avere state causate da 'na cadute avvenute duranne l'assute de scene de l'esibbizione de Sydney: Marlene pare ca avère cadute 'ngiambanne sus a 'nu cave. Fatte stè ca quidde episodie de fatte mettìe 'nu punde a 'a carriera soje: Marlene non ge se repigghiò avveramende.

Marlene murìe apprisse cchiù o mene dudece anne de immobbilizzazzione jndr'à 'u litte, 'u [[6 masce]] [[1992]]. 'A longa degenze avere state accumbagnate da fase depressive acute. 'A morte avenìe attribbuite ufficialmende a 'n'[[infarte]] ca 'a culpìe jndr'à 'u suènne, ma le cause d'a morte onne sembre remanute picche chiare, specialmende apprisse le dichiaraziune lassate jndr'à 'u [[2002]] da 'a segretarie soje [[Norma Bousquet]], 'a quale affermò ca l'attrice s'avere suicidate cu 'na dose forta forte de sonnifere.

'A Dietrich avenìe brucate 'u [[16 masce]] jndr'à 'u cimitere de [[Berline]], affianghe a mamese.

== L'immaggine d'a Dive ==
[[File:Bundesarchiv Bild 102-14627, Marlene Dietrich.jpg|thumb|200px|'A Dietrich vestute da maschele jndr'à 'u 1933]]

L'immaggine de [[Divisme|dive]] de Marlene Dietrich avenìe modellate da von Sternberg, ca avere tratteggiate cu efficacie jndr'à le sette reggie de le prime anne trende, e ca pò avenìe replicate a l'infinite, pure jndr'à le performance canore soje da 'u vive. L'immaggine soje ere essenzialmende quedde de femmene fatale, trasgressive, dominatrice, altere e fiere, ma 'u tratte cchiù origgenale ere 'u rapporte duplice e ambigue ca Marlene puteve avè cu tutte e doje le sesse, trattate ijndr'à 'nu mode esplicite e spavalde. Pure 'a Garbo tenève 'n'androggenie (po essere ca ere bisessuale), ma 'u personagge sue ere cchiù spirituale e psicologgeche, sembre legate a l'enigma bifronde de 'na femmene fredde e calcolatrice o eroine romandeche. Marlene ere invece "'A femmene ca pure le otre femmene ponne amà".

'A figghie d'a Dietrich repurtò cumme accumenzanne da 'u prime ingondre cu Sternberg 'a mamese avere culpite subbete 'u reggiste, ca apprime de farla candà in inglese le fissò personalmende le spille a 'u vestite e le sistemò le capidde. Jndr'à le film tedesche 'a Dietrich non ge se retenève fotoggeneche, ma Sternberg riuscì a rennerle angore cchiù belle.

Jndr'à ''[[Marocco, film 1930|Marocco]]'' avène repigghiate da l'operatore [[Lee Garmes]]<ref>Lee Garmes: Oscar pa megghia fotografije jndr'à 'u 1960.</ref>, ca 'a seguì pure jndr'à le tre film successive. 'A luce ca ccrejò pe esaltà l'immaggina soje ere 'nu morbide ''[[Effette flou|flou]]'', cu 'a luce da nord a 'a [[Rembrandt]], jndr'à 'nu mode da valorizzà le zigome sue. Le scene girate de notte pò erane illuminate cumme in piene sciurne. 'A collabborazzione ',brà Sternberg, [[Lee Banton|Banton]], Garmes e Marlene Dietrich crearene l'immaggina soje ca addevendò leggendarie. Seconne le lettere ca jedde screvìe a 'u marite a proposite de ''Marocco'', Sternberg sciucò cu 'a luce creanne 'n'aureole cu le punde de le capidde illuminate, scavanne le guange sue cu le ombre, ingrannennele le uecchie. Ma Marlene non g'ere 'nu suggette passive jndr'à le mane d'u reggiste e de le collabborature: pure jedde ere 'nu suggette attive jndr'à ccrejazione de l'immaggina soje, da 'a quale trasparive pure 'nu forte autocombiacimende: affianghe a 'a cineprese jedde faceve sistemà 'nu granne specchie semovende addò condrollave 'a figura soje. Sternberg le screvìe: «E' permesse a 'a maghena da prese meje de adorarte e pure tu è adorate te stesse».<ref>Riva, op. cit., pag. 73.</ref>

'Nu probblemde de immaggine nascìe quanne, jndr'à 'u [[1931]], 'a Dietrich facìe passà a Hollywood 'a figghia soje: 'a [[Paramount]] ere infatte preoccupate ca l'immaggine de femmena fatale zumbave cu quedde de mamme. Ma allore avenìe l'induizione, pò ausate pe 'nu sbuènne de star, de misckà 'u materiale biografeche pe diffonnere, ausanne le periodice, l'immaggine d'a persone-star. 'A Dietrich, cumme screvìe 'a figghia soje, avenìe presendate cumma 'na "Madonna": «Certo la Metro non sarebbe riuscita a trovare una figlia a [[Greta Garbo]] dall'oggi al domani!»<ref>Riva, op. cit., pag. 100.</ref>.

L'immaggine avenìe rafforzate da film basate sus a 'u personagge sue 'mbonde a ''[[Capriccio spagnolo, film|Capriccio spagnolo]]'' ([[1935]]), quanne spicciò 'a collabborazione cu Sternberg. L'immaggina soje avenìe perpetrate idendiche pure jndr'à le film successive, ma a l'abbandone d'u maestre jedde accumenzò a potenzià 'a proprie immaggine mediateche. Ce apprime evitave 'a mondanità hollywoodiane, apprisse 'u 1935 se scettò de cape, cu 'u fedele sarte [[Travis Banton]] a disegnarle le custume, a parte ca pu ''set'', pure pe le esibizziune pubbleche. Miriche ha rumaste 'u ''party'' in costume addò se presendò vestute da [[Leda]], disegnanne 'na vere icone ''[[camp]]'': se presendò cu le ricciole cuerte, a 'a greche, e inguainate da 'nu vestite de [[chiffon]] vianghe cu piume ca le cuprevane metà d'u cuèrpe e 'na cape de cigne appoggiate sus a le menne; 'a accumbagnave 'na soje amande-attrice vestute "da Dietrich", cioè cu 'u [[cappidde a cilindre]] e [[frac]].

== Vite private ==
[[File:Friedhof Schoeneberg III Marlene Dietrich.jpg|thumb|200px|'U chiaute de Marlene Dietrich]]

Granne scrittrice de lettere e diarie, ha raccolte jndr'à casa soje de [[Parigge]] cchiù o mene 300.000 testimonianze d'a vita soje.

Dichiaratamende [[bisessualità|bisessuale]], 'a Dietrich avìe 'nu sbuènne de amande famose, sie jndr'à 'u munne d'u [[cineme]] ca 'mbrà le scritture famose, cumme [[Ernest Hemingway|Hemingway]]. Aviè pure 'mnu sbuènne de amice 'mbrà le omosessuale: le femmene erane affascinate da jedde, pare ca ave avute 'na storie pure cu [[Edith Piaf]] pa mascolinitàò soje e le ommene ammaliate da 'u fascine sue. Ha state legate pe 'nu certe periode a [[Burt Bacharach]] e a [[Noel Coward]], ma 'a relazione avìe 'nu sacche de ierte e vasce; l'amicizie spicciò cu 'a morte de jidde.

Ha state, cchiù nnande, legate pure a 'u scrittore [[Erich Maria Remarque]], 'u quale amore non g'ere comungue recangiate. 'U scrittore ere assaije gelose de [[Jean Gabin]], reduce da 'na longa relazione cu l'attrice; e comungue, Remarque e 'a Dietrich averene in seguite 'na longa corrispondenze (ma le lettere mannate da l'attrice a 'u scrittore onne state quase tutte destrutte da l'urtema mugghiere de Remarque, l'attrice [[Paulette Goddard]]).

'A Dietrich ere 'na granna fumatrice (se dice ca fumave cchiù de quattre pacchetti de sigarette a 'u scirune), sembre a diete (appena 'nghianave de pese pigghiave lassative e bevève litre d'acque) ma comungue ere 'na brava cuoche. Biografe e croniste de ''gossip'' onne scritte ca sapeve preparà assaije bbuène certe piatte ca deliziavane le amande sue, ingluse [[Jean Gabin]], ca pare asseve pacce pu brode preparate da Marlene.

A picche timbe l'une da l'otre, 'mbrà 'u [[1979]] e 'u [[1984]], pubblecò doje autobiografije, 'a seconde de le quale inditotale semblice semblice ''Marlene D.''.

Ha state 'a prima femmene a farse assicurà le iamme, stipulanne 'nu condratte cu 'a suggettate londinese [[Lloyd's de Londra|Lloyd's]].

== Rapporte cu 'a Germanie ==
'U rapporte cu 'a patria soje de origgene ha state quase sembre negative. Marlene nò perdonave a 'a [[Germanie]] 'u [[reggime naziste]] e pure ce [[Joseph Goebbels|Goebbels]] e [[Adolf Hitler|Hitler]] (ca 'a corteggiò assaije) avessere vulute ca devendasse une de le granne rappresentande d'u [[nazisme]], jedda rifiutò sembre ogne proposte de stu tipe (avère pure certe antenate ebbrei). Pe colpe de stu ''granne rifiute'' assaije anne apprisse a fine d'a [[seconda uerre mundiale]] avène sendute cu evidende astie da le combatriote sue ca 'a ritenevane "traditrice" d'a patrie. In particolare, l'attrice turnò in Germanie duranne 'na granne ''tournèe'' in gire pu munne. Apprisse 'na prime accoglienze senze probbleme, accumenzò a essere fisckate da 'u popole tedesche e tacciate de tradimende. Quedde ha state l'urtema vote ca l'artiste ha sciute, in vite, in Germanie. Cchiù vote pò, apprisse 'a morte, 'u chiaute sue ha state oggette de vandalisme, specie da vanne de [[neonazisme|neonaziste]].

== Omagge ==
A [[Berline]] l'onne dedicate 'na chiazze; pare ca [[Bob Dylan]] s'ave ispirate a jedde pe scrivere 'a canzone ''Forever Young''. 'A raffinate immaggine de [[Freddie Mercury]] jndr'à copertine de l'album ''[[Queen II]]'' d'u [[1974]] jè ispirate a 'na famose fote de Marlene Dietrich.

'Nu sbuènne avveramende, apprisse 'a morta soje, onne state e condinuane a essere, le fatìe cinematografece, televisive, radiofonece e tiatrale a jedde ispirate. 'U cchiù famose jè ''Bugsy'' de [[Barry Levinson]] cu [[Warren Beatty]], [[Elliott Gould]], [[Harvey Keitel]], [[Ben Kingsley]] e [[Joe Mantegna]], ca assìe picche mise apprime d'a morte d'a dive. 'U ruole sue - e adda essere 'a prima vote ca Hollywood porte sus a 'u scherme 'u personagge Marlene Dietrich - ere inderpretate da l'attrice/candante croato-americane [[Ksenija Prohaska]]. Da notà ca 'a stesse Prohaska turnò a 'nderpretà Marlene, ma a 'u tiatre, jndr'à 'u [[1999]], cu 'nu monodramme musecale, grazie a 'u quale ave a 'u [[Mittelfest]] de [[Moni Ovadia]] 'u Premie Adelaide Ristori ca angore osce porte sus a le palcoscenece de tutte 'u munne in diverse lènghe.

Jndr'à 'u [[2000]] 'a vite de Marlene Dietrich ha state purtate sus a 'u scherme jndr'à 'na co-produzione italo-tedesche da 'u reggiste tedesche [[Joseph Vilsmaier]] ([[1939]] – vivente) cu 'u titele [[Marlene, film|Marlene]], jndr'à 'u quale 'a parte d'a protagoniste jè inderpretate da l'attrice tedesche [[Katja Flint]] ([[1959]] – vivente).

== Filmografije ==
* ''[[Im Schatten des Glücks]]'' ([[1919]])
* ''[[Tragödie der Liebe]]'' ([[1923]])
* ''[[So sind die Männer]]'' ([[1923]])
* ''[[Der Mensch am Wege]]'' ([[1923]])
* ''[[Der Mönch von Santaren]]'' ([[1924]])
* ''[[Der Sprung ins Leben]]'' ([[1924]])
* ''[[Der Tänzer meiner Frau]]'' ([[1925]])
* ''[[Der Juxbaron]]'' ([[1926]])
* ''[[Manon Lescaut, film|Manon Lescaut]]'' ([[1926]])
* ''[[Madame wünscht keine Kinder]]'' ([[1926]])
* ''[[Eine Dubarry von heute]]'' ([[1927]])
* ''[[Kopf hoch, Charly!]]'' ([[1927]])
* ''[[Sein größter Bluff]]'' ([[1927]])
* ''[[Café Elektric]]'' ([[1927]])
* ''[[Prinzessin Olala]]'' ([[1928]])
* ''[[Gefahren der Brautzeit]]'' ([[1929]])
* ''[[Il bacillo dell'amore]] (Ich küsse Ihre Hand, Madame)'' ([[1929]])
* ''[[Enigma, film 1929|Enigma]] (Die Frau, nach der man sich sehnt)'' ([[1929]])
* ''[[La nave degli uomini perduti]] (Das Schiff der verlorenen Menschen)'' ([[1929]])
* ''[[L'angelo azzurro, film 1930|L'angelo azzurro]] (Der Blaue Engel)'' ([[1930]])
* ''[[Marocco, film 1930|Marocco]] (Morocco)'' ([[1930]])
* ''[[Disonorata, film 1931|Disonorata]] (Dishonored)'' ([[1931]])
* ''[[Shanghai Express]]'' ([[1932]])
* ''[[Venere bionda]] (Blonde Venus)'' ([[1932]])
* ''[[Il cantico dei cantici]] (The Song of Songs)'' ([[1933]])
* ''[[L'imperatrice Caterina]] (The Scarlet Empress)'' ([[1934]])
* ''[[Capriccio spagnolo (film)|Capriccio spagnolo]] (The Devil Is a Woman)'' ([[1935]])
* ''[[Ho amato un soldato]] (I Loved a Soldier)'' ([[1936]])
* ''[[Desiderio, film 1936|Desiderio]] (Desire)'' ([[1936]])
* ''[[Il giardino di Allah]] (The Garden of Allah)'' ([[1936]])
* ''[[La contessa Alessandra]] (Knight Without Armour)'' ([[1937]])
* ''[[Angelo, film|Angelo]] (Angel)'' ([[1937]])
* ''[[Partita d'azzardo]] (Destry Rides Again)'' ([[1939]])
* ''[[La taverna dei sette peccati]] (Seven Sinners)'' ([[1940]])
* ''[[L'ammaliatrice]] (The Flame of New Orleans)'' ([[1941]])
* ''[[Fulminati]] (Manpower)'' ([[1941]])
* ''[[La signora acconsente]] (The Lady Is Willing)'' ([[1942]])
* ''[[I cacciatori dell'oro]] (The Spoilers)'' ([[1942]])
* ''[[La febbre dell'oro nero]] (Pittsburgh)'' ([[1942]])
* ''[[Kismet, film|Kismet]]'' ([[1944]])
* ''[[Turbine d'amore]] (Martin Roumagnac)'' ([[1946]])
* ''[[Amore di zingara, film 1947|Amore di zingara]] (Golden Earrings)'' ([[1947]])
* ''[[Scandalo internazionale]] (A Foreign Affair)'' ([[1948]])
* ''[[Jigsaw, film 1949|Jigsaw]]'' ([[1949]]) - non accreditata
* ''[[Paura in palcoscenico]] (Stage Fright)'' ([[1950]])
* ''[[Il viaggio indimenticabile]] (No Highway)'' ([[1951]])
* ''[[Rancho Notorious]]'' ([[1952]])
* ''[[Montecarlo, film|Montecarlo]]'' ([[1956]])
* ''[[Il giro del mondo in 80 giorni, film 1956|Il giro del mondo in ottanta giorni]] (Around the World in Eighty Days)'' ([[1956]])
* ''[[Testimone d'accusa, film 1957|Testimone d'accusa]] (Witness for the Prosecution)'' ([[1957]])
* ''[[L'infernale Quinlan]] (Touch of Evil)'' ([[1958]])
* ''[[Vincitori e vinti]] (Judgment at Nuremberg)'' ([[1961]])
* ''[[Insieme a Parigi]] (Paris - When It Sizzles)'' ([[1964]]) - [[cameo]], non accreditata
* ''[[Gigolò, film|Gigolò]] (Schöner Gigolo, armer Gigolo)'' ([[1979]])
* ''[[Marlene]]''<ref>'A Dietrich ottene da 'u reggiste [[Maximilian Schell]] de fà sendè sulamende 'a voscia soje, senze assè fisicamende.</ref> ([[1984]])- [[documendarije]]

== Doppiatrice tagliàne ==
'A prima vosce de Marlene Dietrich ha state quedde d'a reggine d'u birignao [[Tina Lattanzi]] ca ha accumenzate a doppiarle jndr'à l'anne [[anne 30|'30]] 'mbonde a 'a prima metà de le [[anne 50|anne '50]] (stu periode temborale se refèrisce a l'anne quanne ste film arrevavene in Itaglie e non a chidde d'a produzione d'a pellicole).

L'uneche parte anne '30 ca non ge ha state affidate a Tina Lattanzi jè quedde in ''Venere Bionda'', film ca però avenìe ridoppiate jndr'à 'u [[1952]] proprie cu 'a Lattanzi (e pò 'n'otra vote ridoppiate jndr'à 'u [[1975]] cu Vittoria Febbi). 'A prima vosce in ''Venere Bionda'' apparteneve a [[Andreina Pagnani]]: quest'urteme se alterne a Tina Lattanzi jndr'à seconda metà de le anne '40 e a [[Lydia Simoneschi]] soprattutte jndr'à l'urteme anne '50.

Jndr'à 'u film ''Il giardino di Allah'', le dialoghe sonde affidate proprie a 'a Pagnani, invece le canzune avènene inderpretate in tagliàne da [[Olga Stancick]].

Assaije le ridoppiagge moderne (anne '70, '80 e '90) de le film de Marlene, ma stè da segnalà 'na peculiarità: a essere state ridoppiate sonde sulamende le film cu 'a vosce de Tina Lattanzi (quacchedune, none tutte), invece chidde cu 'a Pagnani e 'a Simoneschi stipane l'audie tagliàne de l'epoche. Le uneche eccezziune sonde ''Venere Bionda'' e ''Partita d'azzardo'', ridoppiate pe l'edizione in DVD eliminanne accussì l'inderpretazione de Lydia Simoneschi. 'Mbrà le doppiatrice moderne, se segnalane [[Vittoria Febbi]] (4 pellicole), [[Paola Bocci]] (3 pellicole), [[Pinella Dragani]] e [[Maria Fiore]]. Scanusciute le doppiatrice tagliàne in ''Gigolo'' e jndr'à 'u ridoppiagge de ''La signora acconsente'' (origginariamende, Tina Lattanzi).<ref>Fonde: doppiocinema.net</ref>

== Note ==
<references />

== Bibliografije ==
* {{Bibliografia|Riva|[[Marije Riva]], ''Marlene Dietrich'', trad.: Roberta Rambelli, Piacenze, Frassinelli, 1993. p. 725 ISBN 88-7684-241-1}}
* {{Bibliografia|Jandelli|Cristina Jandelli, ''Breve storia del divismo cinematografico'', coll.: Elementi, Venezia, [[Marsilio Editore]], 2008. p. 206 ISBN 978-88-317-9299-8}}
* {{Bibliografia|Attanasio|Salvator Attanasio (traduttore)|''Marlene'', Grove Press, ISBN 0-8021-1117-3}}
* {{Bibliografia|Dietrich|Marlene Dietrich|''Marlene Dietrich's ABC'', Doubleday, 1962}}

== Otre pruggette ==
{{interprogetto|q|commons=Marlene Dietrich}}

== Collegaminde fore a Uicchipèdie ==
* {{Imdb|nome|0000017}}

[[Category:Atture LGBT]]
[[Category:Lesbisme]]
[[Category:Decorate cu 'a Leggione d'Onore]]
[[Category:Personalità legate a Berline]]
[[Category:Personalità legate a Parigge]]
[[Category:Pàggene ca avessera stà in Uicchipèdie]]

{{Link AdQ|af}}
{{Link AdQ|sh}}

[[af:Marlene Dietrich]]
[[an:Marlene Dietrich]]
[[ar:مارلينه ديتريش]]
[[arz:مارلين ديتريتش]]
[[bat-smg:Marlene Dietrich]]
[[be:Марлен Дзітрых]]
[[be-x-old:Марлен Дытрых]]
[[bg:Марлене Дитрих]]
[[bjn:Marlene Dietrich]]
[[bn:মারলেনে ডিট্রিশ]]
[[bpy:মার্লিন ডিট্রিখ]]
[[br:Marlene Dietrich]]
[[bs:Marlene Dietrich]]
[[ca:Marlene Dietrich]]
[[cs:Marlene Dietrichová]]
[[cy:Marlene Dietrich]]
[[da:Marlene Dietrich]]
[[de:Marlene Dietrich]]
[[el:Μαρλέν Ντίτριχ]]
[[en:Marlene Dietrich]]
[[eo:Marlene Dietrich]]
[[es:Marlene Dietrich]]
[[et:Marlene Dietrich]]
[[eu:Marlene Dietrich]]
[[fa:مارلنه دیتریش]]
[[fi:Marlene Dietrich]]
[[fr:Marlène Dietrich]]
[[fy:Marlene Dietrich]]
[[ga:Marlene Dietrich]]
[[gl:Marlene Dietrich]]
[[he:מרלן דיטריך]]
[[hif:Marlene Dietrich]]
[[hr:Marlene Dietrich]]
[[hsb:Marlene Dietrich]]
[[hu:Marlene Dietrich]]
[[ia:Marlene Dietrich]]
[[id:Marlene Dietrich]]
[[io:Marlene Dietrich]]
[[is:Marlene Dietrich]]
[[it:Marlene Dietrich]]
[[ja:マレーネ・ディートリッヒ]]
[[ka:მარლენ დიტრიხი]]
[[ko:마를레네 디트리히]]
[[krc:Марлен Дитрих]]
[[ksh:Marlene Dietrich]]
[[kw:Marlene Dietrich]]
[[la:Maria Magdalena Dietrich]]
[[lb:Marlene Dietrich]]
[[li:Marlene Dietrich]]
[[lmo:Marlene Dietrich]]
[[lt:Marlene Dietrich]]
[[lv:Marlēna Dītriha]]
[[mk:Марлен Дитрих]]
[[ml:മാർലിൻ ഡീട്രിച്ച്]]
[[mn:Марлен Дитрих]]
[[mr:मार्लीन डीट्रिच]]
[[new:मार्लीन डायट्रिच]]
[[nl:Marlene Dietrich]]
[[nn:Marlene Dietrich]]
[[no:Marlene Dietrich]]
[[nov:Marlene Dietrich]]
[[oc:Marlene Dietrich]]
[[pam:Marlene Dietrich]]
[[pl:Marlene Dietrich]]
[[pms:Marlene Dietrich]]
[[pnb:مارلین ڈائٹرچ]]
[[pt:Marlene Dietrich]]
[[ro:Marlene Dietrich]]
[[ru:Дитрих, Марлен]]
[[sah:Марлен Дитрих]]
[[sc:Marlene Dietrich]]
[[sh:Marlene Dietrich]]
[[simple:Marlene Dietrich]]
[[sl:Marlene Dietrich]]
[[sr:Марлен Дитрих]]
[[srn:Marlene Dietrich]]
[[sv:Marlene Dietrich]]
[[sw:Marlene Dietrich]]
[[ta:மார்லீன் டீட்ரிக்]]
[[th:มาร์ลีน ดีทริช]]
[[tr:Marlene Dietrich]]
[[uk:Марлен Дітріх]]
[[ur:مارلین ڈائٹرچ]]
[[vi:Marlene Dietrich]]
[[vo:Marlene Dietrich]]
[[war:Marlene Dietrich]]
[[yi:מארלין דיטריך]]
[[zh:玛莲娜·迪特里茜]]
[[zh-min-nan:Marlene Dietrich]]
[[zh-yue:瑪琳黛德麗]]
