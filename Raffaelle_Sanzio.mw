[[Image:Sanzio_00.jpg|thumb|240px|<center>'''Presunde autoritratte'''</center><small>olie sus 'a taule, 45 x 33 cm, 1506, Uffizi, [[Firenze]]</small>]]
{{Bio
|Nome = Raffaelle 
|Cognome = Sanzio
|ForzaOrdinamento = Raffaelle
|Sesso = M
|LuogoNascita = Urbino
|GiornoMeseNascita = 6 aprile
|AnnoNascita = 1483
|LuogoMorte = Rome
|GiornoMeseMorte = 6 aprile
|AnnoMorte = 1520
|Attività = pittore
|Epoca = 1500
|Attività2 = architetto 
|Nazionalità = tagliàne
|PostNazionalità=, 'mbrà le cchiù famuse d'u [[Rinascimende tagliàne]]
|Immagine = 
|Didascalia = 
}}


== Biografije ==
=== 'A formazione artistiche (1483 - 1504) ===
[[Image:Raffaello Madonna col Bambino 1498.jpg|thumb|right|235px|<center>'''Madonna cu 'u Piccinne'''</center><small>affresco, 97 x 67 cm, 1498, Casa Santi, [[Urbino]]</small>]]

Raffaelle ha nate a [[Urbino]] «l'anne 1483, jndr'à 'nu venerdie sande, <ref>Ca corrispondeve jndr'à quidde anne a 'u 6 abbrìle</ref> a le ttrede de notte, figghje de Giuanne de' Santi, ca ere 'nu pittore ca non g'ere assaje brave, ma ere sembre n'omme de ingegne bbuene e abituete a 'ndirizzà le figghje pe quedda via bbone ca pe sfortune non ge l'avere fatte vedè quanne jidde ere piccinne». <ref>[[Giorgio Vasari]], ''[[Le vite de' più eccellenti pittori, scultori e architettori]]'', [[Firenze]] 1568.
'A notizie d'u Vasari segnefeche ca Raffaelle ha nate 'u 28 marze, ma jè comunemende accettete 'a date d'u 6 abbrile, sus 'a base d'a lettere de Michelangele Michiel a Andonie Marsilio - confermete da l'epitaffie famose de Pitre Bembo - ca sottolinee cumme 'a date d'u sciurne e de l'ore d'a morte de Raffaelle, ca pare ca coingide cu quedda de Gese Criste - ore 3 d'u 6 abbrile, venerdie apprime de Pasche - corrisponne satte satte cu 'a date d'a nascita soje. Naturalmende, tutte stu fatte accussi cundete tène 'u sapore d'a leggende e ce se pò ritenè abbastanza certe 'u sciurne d'a morte soje, non ge pò essere accussì pe 'u sciurne d'a nascita soje</ref>

Raffaelle ha state 'u prime e uniche figghje de [[Giuanne Santi]] e de Magia de Battista de Nicola Ciarla, 'a mamese ca pò more 'nu picche de timbe apprisse, 'u [[7 ottommre]] [[1491]]. L'attene, assaje canusciute jndr'à cetate de Urbino, pittore e autore de 'na storie d'a pitture condemboranea in verse, se 'nzurò n'otra vote cu 'na certa Bernardina, e avìe da jedde 'a figghja Elisabetta.

[[Image:Raffaello Angelo 1 (frammento pala Baronci).jpg|thumb|left|255px|<center>'''Angele'''</center><small>o/tv, 31 x 27 cm, 1501, Tosio-Martinengo, Brescia</small>]]
Raffaelle 'mbarò le prime cose d'u disegne e d'a pitture jndr'à botteghe de l'attene, «onde non passarono molti anni che Raffaello, ancor fanciullo, gli fu di grande aiuto in molte opere che Giovanni fece nello stato d'Urbino». <ref>G. Vasari, ''Vita de Raffaelle da Urbino''</ref> Avveramende, Raffaelle tenève sulamende undece anne quanne l'attene murìe 'u [[1° agoste]] [[1494]], e non ge se sape cumme ha fatte 'u pittore uagnone pe arrevà jndr'à botteghe d'u [[Peruggine]]: non ge pare 'nfatte vere 'a notizie d'u Vasari ca dice ca Raffaelle avere state allieve d'u Peruggine apprime ca muresse l'attene e a mamese. <ref>Pe Vasari, Pitre Peruggine, «preso il putto, non senza molte lagrime della madre, che teneramente l'amava, lo menò a Perugia»</ref> Jè comungue certe ca «studiando Raffaello la maniera di Pietro, la imitò così appunto e in tutte le cose, che i suoi ritratti non si conoscevano dagli originali del maestro, e fra le cose sue e di Pietro non si sapeva certo discernere». <ref>G. Vasari, cit. </ref> 

S'a ritenute de vedè n'intervente sue jndr'à tauele d'a ''Natività d'a Madonne'' d'a chiesera de Sanda Marie Nove a [[Fano]], combiute jndr'à 'u [[1497]], e jndr'à l'affresche d'u Colleggie d'u Cambie a [[Perugia]], d'u [[1498]], ma pare ca 'a prima opera soje p'a quale se pò dà 'nu reale credite attributive jè 'a ''Madonne d'u Piccinne'', affreschete jndr'à camera addò se penze ha nate, jndr'à Casa Santi a Urbino, ca jè cchiù o mene d'u [[1498]].  

'U [[10 decemmre]] [[1500]] 'u ''magister Rafael Johannis Santis de Urbino'' e [[Evangeliste da Pian de Meleto]] avèrene da le sore d'u convende de Sand'Agustine a [[Cetate de Castidde]] 'a commissione d'a ''Pala d'u beate Nicola da Tolentino'', spicciete 'u [[13 settemmre]] [[1501]].
Ruvenete da 'nu terramote jndr'à 'u [[1789]], fu destrutte e disperse - le doje tavule cu le mirachele d'u beate a [[Detroit]] e quedde de l'''Eterne'' a 'u [[Musee de Capodimonte]] sonde attribuite a Evangeliste - se recanosce sicuramende cumme parte de quedda pala e de mane soje l'''Angele'' cunservete jndr'à Pinacoteche Tosio-Martinengo de [[Brescia]]; pure 'u frammende de l'''[[:Image:Raffaello_Angelo_2.jpg|Angele]]'' d'u [[Louvre]] jè attribuite a Raffaelle.

[[Image:Rafael - ressureicaocristo01.jpg|thumb|right|255px|<center>'''Abbevescemende'''</center><small>o/tv, 52 x 44 cm, 1501, Museu de Arte, San Paolo</small>]]
Manghe 'a documendazione sus a l'opere ca onne state fatte cchiù o mene jndr'à 'u 1501: 'a ''[[:Image:Raffael_-_Madonna_Solly.jpg|Madonne leggende cu 'u Piccinne]]'' e 'a ''[[:Image:Raffaello_Maria%2C_Kind_und_Hieronymus_und_Franziskus.jpg|Madonne cu 'u Piccinne e le sande Gerolamo e Frangische]]'' de [[Berline]] e 'u ''[[:Image:Raffael_021.jpg|San Sebastiane]]'' de l'Accademia Carrara de [[Bergamo]], tutte de ispirazione perugginesche, 'nvece 'a commissione ca le fu fatte sembre jndr'à quidde anne da le clarisse de Monteluce, vecine a [[Perugge]], de 'na ''Incoronazione d'a Madonna'', non ge fu spicciete maje da jidde e a tavule, 'nfine fu eseguite da [[Giulie Romano]], fu cunzignete a le sore sulamende cinghe anne apprisse 'a morte d'u Maestre.

L' ''[[Abbevèscemende de Criste, Raffaelle|Abbevèscemende]]'' de [[San Paolo d'u Brasile]] s'acchieve jndr'à l'[[Ottecinde]] jndr'à 'na collezzione [[Scozia|scozzese]] e fu vennute a 'u Musee brasiliane cumme opere de [[Mariano de ser Austerio]]; 'a critiche, ca ere già scuasciete sus a l'attribbuzione 'mbrà 'u Peruggine e Raffaelle, jè osce a die concorde pe attribuirla a Raffaelle, acchianne precisamende 'na chiare ispirazione d'u maestre de [[Cetate d'a Pieve]], aunìte comungue a referimende a 'u [[Pinturicchie]] - jndr'à 'u paessagge, jndr'à le particolere d'a decorazione d'u sarcofago e jndr'à preziosità de le vestiti de le personagge - seconne l'indicazione d'u [[Roberto Longhi|Longhi]], ca ere 'nu sostenitore de n'influsse, jndr'à le prime anne d'u sechele, de le mode d'u raffinete maestre peruggine.

Angore mutive d'u Peruggine sonde presende jndr'à ''[[:Image:CrocefissioneRaffaello.jpg|Crocefissione cu doje angele, 'a Madonne e le sande Gerolamo, Maddalena e Giuanne Evangeliste]]'', ca fu appettete p'a chiesera de San Dumenece de [[Cetate de Castelle]] e jè dette pure ''Crocefissione Mond'' da 'u nome d'u collezioniste 'nglese ca l'ha vennute a [[National Gallery, Londre|National Gallery]] de [[Londre]] jndr'à 'u [[1924]], e porte a le pide d'a croce 'a firme «Raphael Urbinas P.». 

L' ''[[:Image:PalaOddiRaffaello.jpg|Ingoronazione d'a Vergine]]' o o «Pala Oddi», purcè commessa jndr'à 'u [[1502]] da Maddalena de l'Oddi p'a chiesera peruggine de San Frangische, spicciò, apprisse 'a requisizione fatte da le Frangise jndr'à 'u [[1797]], a [[Pinacoteche Vaticane]]. Non ge convinge 'a disposizione a doje piane - le apostole da 'u vasce uardene a l'ingoronazione ca avene in ciel - mendre Raffaelle se sforze de varià atteggiaminde e 'spressiune, testimonianne accussì 'na ricerche personele.

P'a chiesera de San Frangische de Cetate de Castelle fu commissionete da 'a famigghje Albizzini 'u ''[[Matrimonie d'a Vergine, Raffaelle|Sposalizio d'a Vergine]]'', addò restò fine a 'u [[1798]] pe passà a [[Pinacoteche de Brera|Accademie de Brera]] jndr'à 'u [[1806]]; combiute jndr'à 'u [[1504]], jè firmete sus a 'u fregie d'u portico d'u tembie «Raphael Urbinas». Jè debitore de doje dipinte d'u [[Peruggine]]; d'a ''Consegne de le chiave'' d'a Cappella Sistine e soprattutte de l'analoghe ''[[:Image:Pietro_Perugino_cat66.jpg|Matrimonie]]'', osce a die a [[Caen]], ca 'u Maestre umbre avere appene spicciete de appettà p'a [[Cattedrele de Perugge]]. Raffaelle mazzesce e 'nzieme fece cchiù 'mbonende l'architetture d'u tembie ca, allundanete prospetticamende, pigghje 'na funzione de asse de referimende p'a disposizione circolere de le figure ca stonne in prime piane.

L'epigrafe d'u chiaute de Raffaelle, ca ste jndr'à 'u Pantheon de Rrome dice accussì: 
"Quiste jè Raffaelle p'u quale 'a nature tenève paure de essere sconfitte, quanne ere vive, de murè p'a morta soje" (''"Questi è quel Raffaello per cui la natura temette di essere vinta, mentr'era vivo, di morire, per la sua morte"'')

=== 'U periode fiorendine (1505 - 1508) ===
[[Image:Rafael - Altar de Colonna.jpg|thumb|left|240px|<center>'''Pala Colonna'''</center><small>o/tv, 98 x 68 cm, 1504, Metropolitan, New York</small>]]

Jndr'à l'autunne d'u [[1504]] Raffaelle jè a [[Firenze]], forse raccomandete a 'u gonfaloniere [[Pitre Soderini]] da Giuanna Feltria, figghje de [[Federiche da Montefeltro]] e mugghere de [[Giuanne d'a Rovere]]. Arrevete a Firenze e «fatta amicizia con alcuni giovani pittori, tra furono Ridolfo Ghirlandaio, Aristotile S. Gallo, <ref>Cioè cu Bastiano San Gallo, soprannumenete Aristotile pe 'a parlandina soje ca tenève '' cu gravità, adagie e sentenziose''</ref> ed altri, fu nella città molto onorato e particolarmente da Taddeo Taddei, il quale lo volle sempre in casa sua ed alla sua tavola, come quegli che amò sempre tutti gli uomini inclinati alla virtù»,<ref>G. Vasari, ''Vite de Raffaelle''</ref> p'u quale Raffaelle facì jndr'à 'u [[1506]], 'a ''[[Madonne d'u prate, Raffaelle|Madonne d'u prate]]'' de [[Vienna]] - ca 'u Vasari giudechesce angore jndr'à 'u mode d'u Peruggine e, forse l'anne apprisse, 'a [[:Image:Raffael_005.jpg|Madonne Bridgewater]]'' de Londre, «molto migliore», purcè jndr'à 'u frattimbe Raffaelle studianne «studiando apprese». <ref>Ibidem</ref>

[[Image:Raffaello Il sogno del cavaliere.jpg|thumb|right|250px|<center>''''U sogne d'u cavaliere'''</center><small>o/tv, 17 x 17 cm, 1505, National Gallery, Londre</small>]]
Raffaelle avere arrevete a Firenze avenne angore 'nu sacche de commissiune da combletà: jndr'à 'u [[1503]] avere ricevute l'incareche, da le sore d'u convende de Sant'Andonie a Perugge, de 'na pale d'altare, 'a ''Pala Colonna'', ca avìe 'na longa elabborazione, sonde visibbile le differenze 'mbrà 'a lunette angore «umbre» e 'u gruppe «fiorendine» d'a tavule cendrele. Spicciete jndr'à 'u 1506, 'u comblesse d'a pala tenève, a parte l'elemende cendrele e a lunette - mò a 'u Metropolitan Museeum de [[New York]] - cinghe tavulette ca furmavene 'a predella: 'u ''Sande frangeschene'' e 'u Sand'Andonie da Padova'', mò a Dulwich, 'a ''Pietà'' mò a [[Boston]], 'a ''Sciute a 'u Calvarie'', mò a National Gallery de Londra e l' ''Orazione jndr'à l'orte'', ca pure jedde ste a 'u Metropolitan de New York. 'U comblesse fu 'nfatte smembrete e vennute da le sore de Sand'Andonie jndr'à 'u [[1677]] a 'u peruggine Andonie Bigazzini, e da quiste arrevò a famigghja romane d'a quale ha pigghjete 'u nome, pò a le [[Borbone]] de [[Napule]] e da aqquà fine in [[Spagna]] jndr'à 'u [[1861]] e a fine jndr'à le [[State Aunìte d'America]] jndr'à 'u [[1901]]. 
 
[[Image:Raffael 010.jpg|thumb|left|245px|<center>'''Le Ttre Grazie'''</center><small>o/tv, 17 x 17 cm, 1505, Mosée Condé, Chantilly</small>]] 
Jndr'à 'u ''Sogne d'u Cavaliere'', combosizione ca pare semblice, ma ca jè 'u resultete de 'na ricerche sottile de equilibbrie de le masse ca stonne in prime piane e de le piane ca degradane jndr'à 'u funne, Raffaelle affrondò 'nu teme gradite a le ambiende 'ndellettuale fiorendine, impregnate de neo-platonismo: quidde de l'esortazione a 'u bbene, a 'u scacchiaminde de le piacere de l'anime cchiuttoste ca de quidde d'u cuerpe. Seconne Andrè Chastel <ref>''Art et Humanisme à Florence'', 1959</ref> l'iconografie d'u dipinde pigghje le fonde sue da 'u poeme de [[Silio Italico]] ''Punica'', acchiete da l'umaniste [[Poggio Braccolini]] jndr'à 'u [[1417]], e da 'u ''Somnium Scipionis'' de [[Ambrogge Teodosie Macrobio|Macrobio]]: jndr'à 'u sogne, [[Scipione]] avene esortete da [[Pallade]], a sinistre, a seguì 'a vie de le virtù, evitanne quedda d'u vizie, indichete da [[Venere]], a destre.

'A tavulette de le ''Ttre Grazie'' jè 'u ''pendant'' d'u ''Sogne'' e rappresende 'u condinue de l'esortazione: ''Castità'', ''Bellezze'' e ''Ammore'' recompensene l'eroe cu le pome de le [[Esperidi]]. Le doje tavule avessere essere state dedichete a 'u uagnungidde Scipione de Tommaso Borghese e 'nfatte lore appartenene a quedda famigghja romane fine a fine d'u [[Settecinde]], passanne apprisse inn [[Inghilterre]] addò 'u ''Sogne d'u Cavaliere'' restò, 'nvece le ''Ttre Grazie'' arrevarene a 'u Musee de [[Chantilly]] jndr'à ìu [[1885]].

[[Image:PalaAnsidei.jpg|thumb|right|230px|<center>'''Pala Ansidei'''</center><small>o/tv, 274x152 cm, 1506, Nat. Gallery, Londre</small>]]
Pure 'a commissione recevute a Perugge jndr'à 'u 1504 pe 'na ''Madonne cu 'u Piccinne e le sande Giuanne Battista e Nicola'' da scaffà jndr'à Cappelle Ansidei d'a chiesere de San Fiorenzo, fu combletete, seconne quande pare leggerse jndr'à 'u dipinde, jndr'à 'u 1505. 'A pale, ca porte sus a 'u trone 'a scritte «SALVE MATER CHRISTI», scì in  Inghilterre jndr'à ìu [[1764]] fine a spiccià a 'u [[National Gallery, Londre|National Gallery]] jndr'à 'u [[1885]] ca conserve pure 'nu [http://www.nationalgallery.org.uk/cgi-bin/WebObjects.dll/CollectionPublisher.woa/wa/work?workNumber=NG6480 stuezze d'a predella]. Jndr'à l'opere angore de 'spirazione umbre, Raffaelle apporte 'na sostanziele semblificazione de l'imbiante architettoniche, accussì da dà a l'inzieme 'na cchiù efficace e rigorose monumentalità.   

Pe [[Guidobaldo da Montefeltro]] Raffaelle avrebbe appettete jndr'à 'u 1505 ttre tavulette de soggette simile, ''San Michele e 'u draghe'' e doje ''San Giorgio e 'u draghe'': 'u ''[[:Image:Raffaello_San_Michele_e_il_drago.jpg|San Michele]]'' e une de le doje ''[[San Giorgio, Raffaelle|San Giorgio]]'' 'nu picche dopo passarene, non ge se sape cumme è, <ref>'a notizie jè condenute jndr'à 'nu sonette d'u Lomazzo, d'u 1587</ref> a 'nu scanusciute milanese ca l'avrebbe vennute a 'u conde piacendine Ascanio Sforza - ca tenève 'u stesse nome d'u cchiù famose [[Ascanio Sforza|cardinale]] - passanne pò a 'u cardinale [[Giulie Mazarino|Mazzarino]] e da quiste a [[Luigi XIV]] spiccianne a 'u [[Louvre]], ' u terze ''[[:Image:Raffael_019.jpg|San Giorgio]]'' ha state donete da Guidobaldo a [[Enrico VII d'Inghilterre]] jndr'à 'u 1506, e da addà, [http://www.nga.gov/fcgi-bin/tinfo_f?object=28&detail=prov apprisse a lunghe passagge de proprietà] arrevò jndr'à sede de osce a die de [[Washington]].  
 
Le prime anne d'u soggiorne fiorendine sonde chidde de 'nu sacche de ''Madonne c'u Piccinne'': 'a ''[[:Image:Raffael_-_Madonna_Diotalevi.jpg|Madonne cu 'u Piccinne e San Giuannine]]'', dette pure ''Madonne Diotallevi'', da 'u nome d'u collezioniste [[Rimini|riminese]] ca 'a vennì a le Musee berlinese jndr'à 'u [[1842]] cumme opere de Peruggine, 'a ''Madonne cu 'u Piccinne'' o ''[[:Image:Raffaello_Madonna_Connestabile.jpg|Madonne Connestabile]]'', purcè 'u Connestabile de Perugge ere 'u proprietarie ca vennì 'a tavule jndr'à 'u [[1871]] a le [[Ermitage|Collezione 'mberiale]] de [[San Pietroburgo]], 'a ''[[:Image:Raffaello_Madonna_Cowper.jpg|Madonne Cowper]]'' de [[Washington]] - ca avere già appartenute a le lords Cowper de Panshanger <ref>Ve vide le passage de proprietà d'a tavule: [http://www.nga.gov/collection/gallery/gg20/gg20-1196-prov.html]</ref> - 'a ''[[:Image:Raffael_033.jpg|Madonne Torrenova]]'', vennute jndr'à 'u [[1854]] da 'u duche de Terranove a le Musee de Berline e 'a ''Madonne d'u Granduche'' de Palazzo Pitti, appartenute già a 'u pittore [[Carlo Dolci]], ca fu acquistete jndr'à 'u [[1799]] da [[Ferdinande III de Toscana]].

'U ''Trasporte de Criste muerte'' ([[Gallerie Borghese]], Rrome) jè 'u suggette prengepàle d'a pala «Baglioni», appettete jndr'à 'u [[1507]] pe San Frangische de Perugge; ve se iacchie eccezzionalmende 'nu stile teso, cu 'na ricerche plastica 'spirete a Michelangele. L'affresche cu 'a Trinità e sande, appettete a San Severe de Perugge, fece vedè jndr'à certe belle ritratte jndr'à le quale manifeste l'influenze de Leonarde: ''Femmena in cinta'', ''Agnolo Doni'' e ''Maddalena Doni'' (Palazze Pitti), sus a 'u sfonde de 'nu paesagge cumme 'a ''Dama cu 'u liocorno'' (Gallerie Borghese). D'u [[1508]] cchiù o mene jè ''[['A Mute]]'' (Gallerie nazionele, Urbino), capelavore d'a ritrattisteche de Raffaelle, pure quiste caratterizzete da l'adesione a mutive leonardesche.

=== 'U periode romane (1509 - 1520) ===
'A fine d'u [[1508]] vedìe 'u trasferimende sue a Rrome addò, quanne tenève appene vendecinghe anne, prestò servizie pe [[Papa Giulie II]]: de stu periode sonde le decorazziune de le camere papale jndr'à 'u Palazze Vaticano, cumme ''[['A scole d'Atene]]''.

Pure ca s'avere 'ngraziete otre [[mecenate]] presse le quale prestò servizie, Raffaelle tenìe 'a posizione de pittore papale, proseguenne 'a fatije sotte 'u papate de [[Papa Leone X]], successore de Giulie II ca l'affidò l'incariche de custodie e reggistrazione de le marme andiche. Sotte 'u pontifichete de Giulio II 'a fame de Raffaelle crescì accussì tande ca fu nnominete jndr'à 'u [[1514]] [[architette]] d'a [[Basiliche de San Pitre in Vaticano|Basiliche de San Pitre]], pure ca 'a morte de l'artiste, ca avvenìe 'u [[6 abbrile]] [[1520]], non g'a permesse a le pruggette origginale de essere purtate a combimende seconne le idee origginarie.

Otre edific purtate a termine jndr'à capitale sonde, tra le tande, 'u ''Palazze Branconio de l'Aquila'' jndr'à 'u [[Borghe, rione de Rrome|Borghe]], e 'a chiesera de ''Sand'Eliggie de le Orefece'' vecine via Giulia.

Avere state 'u stesse Bramante a proporre a Raffaelle cumme successore sue, grazie a fame ca avere cumme pittore.

==== 'A Cappella Chigi in Sanda Marie d'u Popole ====

'Na congezione nova d'u spazie jè l'elemende ca caratterizzesce anghe l'uniche edifice religgiose de Raffaelle, ca s'a conzervete jndr'à forma soje origginarie, 'a Cappella Chigi. Pe tràsè jndr'à Cappella se passe da n'arche cendrele ca porte a navata laterele d'a chiesera, l'inderne jè comboste da ttre archete beghine ca seguene 'u scheme de quidde de l'ingresse. Quiste sisteme mandene 'na cupola sus a le pennacchie (s'assomigghie a crociere in versione ridotte de San Pitre d'u Bramante). Cumme in San Pitre 'u diametre jè maggiore de l'ambiezze de l'arche d'ingresse.
Cumme 'u Core (Bramante), pure 'a cappella jè 'na strutture autonome annessa e Sanda Marie d'u Popole, e cumme 'u Tembiette esse jè cuperte da 'na cupola.
A 'u condrarie de l'edifice bramantesche, jndrìà cappella 'u spettatore addà uardà da cchiù punde de viste pe cugghjè tutte 'u splendore. 'U spettatore addà stà jndr'à 'u spazie non nnande a jidde.
Raffaelle disegne le mosaice ca decorescene 'a cupole da 'a cappella.

==== Palazze ====

Raffaelle pruggettò (seconne [[Giorgie Vasari|Vasari]]) 'u palazze d'u protonoriate apostoliche [[Giuanne Battista Braconio de l'Aquila]], ca fu scettete 'nderre jndr'à 'u [[XVII sechele|Seicinde]] pe fa spazie a 'u colonnete d'u [[Bernini]] nnande a San Pitre. 'A facciete tenève cinghe campate (referimende a 'u [[Caprini]]), ma jndr'à 'u palazze de l'Aquila 'u pianterrene, ca avere essere affidate a botteghe, non g'ere bugnete ma articolete da 'n'ordine tuscanico 'mbrà archete beghine. A 'u piane superiore Raffaelle lasse le ordine classece, scauscianne accussì a tradizione da [[Palazze Rucellai]] a [[Palazze Caprini]]. Ce se combronde 'u Palazze de l'Aquila cu quidde bramantesche, cu 'na distinzione chiara chiara 'mbrà l'eleminde purtande e parte de jenghimende, ' a facciete d'u prime pare 'nguiete e senza loggica.
L'ordine classiche se jacchie sule addò se manifeste 'nu reale rapporte 'mbrà careche e sostegne.
[[Palazze Vidoni Caffarelli]], pure ca ha state fatte in stile raffaellesche, non ge fu pruggettete da Raffaelle. In origgine 'a facciete ere de sette cambete; 'u prolugamende e l'urteme piane appartenene a 'na fase de costruzione cchiù tarde. 'U piane terre ha state trattete cumme a 'nu basamende bugnete (orizzondele), le colonne binate a 'u piane nobbile rechiamene pure loro a Bramante.
Le colonne binate viste ca sonde l'uniche elemende vertichele assumene 'na granna 'mbortanze.

==== Ville Madama ====

Jndr'à l'urteme anne d'a vita soje, Raffaelle fatiò a 'u pruggette d'a ville a Monte Mario. Sovrintendenne de le lavore fu nnomenete [[Andonie da Sangalle 'u Uagnone]], ca ere assistende de Raffaelle a San Pitre. 'Nu disegne fece vedè 'u state d'u pruggette jndr'à 'u 1520, addò, jndr'à 'u cendre d'a ville s'avere acchià 'nu granne cortile circolere. A parte le stanze, 'a ville avere combrennere 'nu tiatre, stalle pe docinde cavaddere, n'immense ippodrome e giardine cu sciueche d'acqua; 'na granna scalinete, avere purtà a l'ingresse d'a ville.
'A Curia, apprisse a l'elezione de [[Clemente VII]], non ge puteve condinua le lavore a 'u Belvedere; accussì se fermarene pure chidde a Monte Mario. 'U stuezze comblete avenìe ascuete duranne 'u [[Sacche de Rrome, 1527||Sacche de Rrome]]. Apprisse 'nu restaure 'a ville addevenìe proprietà de Margherite de Parma (da stu fatte 'u nome Ville Madama). L'unece stuezze de l'edifice origginele sonde, a parte quacche zone d'u giardine, sulamende certe stuezze incomblete d'a rotonde, cinghe camere e 'na loggie a ttre cambete.

Steve n'idea de fà cumme jndr'à 'u Cortile d'u Belvedere (terrazze) ma avenìe abbandunete.
Non g'esisteve n0uniche punde da 'u quale vedè 'a ville;n l'ippodrome, 'u tiatre, 'a loggie, le terrazze d'u giardine e pure 'u vestibbele erene penzete pe essere ausete o tutte 'nzieme o pure sulamende une a vote.
Jndr'à Ville Madama acchieme 'a stesse inzistenze sus a le visuele inderne, cumme jndr'à Cappelle Chigi, e 'a stesse rinunge a 'nu sisteme strutturele ca guverne tutte l'inzieme, cumme Palazze d'Aquila.

Nisciune edifice d'apprime avere riprodotte accussì satte-satte 'a funzione e le forme de le andiche modelle romane. 'U tiatre acussì cumme cumbare jndr'à 'u disegne de Sangallo jè 'na precise ricostruzione d'u tiatre romane. Non g'esiste ninde de cchiù vicine a l'epoca romane cumme 'a loggie ('u modelle cchiù vicine ere 'a decorazione d'a [[Domus Area]] e de le [[Terme de Tito]]).
Strutture e ornaminde se squagghiene 'nzieme.
Erene prorie chiste edifice ca Raffaelle, jndr'à [[Lettere a Papa Leone X]], considereve 'a massima conguiste de l'arte e de l'andichità.
Le giardine e 'a terrazze, pure ca avèrene state abbandunete pe sechele, rendene angore l'idea d'a fusione de paesagge e architetture ca caratterizzeve 'a ville.

==== Basiliche de San Pitre ====
{{vedi anche|Basiliche de San Pitre}}

'A fatie de Raffaelle a San Pitre s'a svolte sotte a cattive auspice, purcè [[Leone X]] ere avveramende picche inderessete rispette a 'u predecessore sue a l'edifice nueve. Se congendreve de cchiù sus 'a facciete d'a chiesere de famigghie, [[Basiliche de San Lorenze, Firenze|San Lorenze]] a Firenze, sus 'a ricostruzione de [[San Giuanne de le Fiorendine]], a Rrome (jndr'à 'u frattimbe le lavore a San Pitre procedettere assaie cunge cunge).

'Nu sole disegne se pò attribuì a [[Bramante]], assaie 'nvece a Raffaelle; quiste urteme ere solite preparà 'nu sacche de dipinde cu le disegne metodece e accurete (se rese cunde ca non g'ere possibbele 'na sola chiande pe tutta San Pitre).
Ere comblichete mettè tutte pe iscritte, allore Raffaelle ausò 'nu sisteme nuève, quidde d'a proiezione ortogonele (dice: l'architette non ge tène abbesogne de sapè disegnà cumme a 'nu pittore, ma de avè le designe ca le permettene de vedè l'edifice accussì cumm'è). Lassò 'a configurazione prospetteche d'u Bramante.

[[Sebastiane Serlo]] precise ca 'nu sacche de strezze d'u modelle btramandesche sonde ingomblete, e Raffaelle disegnanne 'a propria chiande ausò n'otra vote le idee de Bramante.
Sta chiande se distingue da tutte l'otre p'a combleta chiarezza soje: 'na [[navate]] de conghe cambate, cu navate laterele, avene mise nnande a 'u spazie [[cupele|cupelete]] bramandesche; 'a facciete jè costituite da 'n'ambie [[portiche]] a doje piani, le pilastre presendene [[paraste]] a doppie verse 'a navate maggiore e verse a chidde laterele. L'irtezze d'a navate maggiore ere fissete da l'arche a crociere bramandesche. 'U sisteme de le cupele minore ha state repigghiete.
Le [[fundazione, architetture|fundaziune]] de le pelune se fanne vedè 'nzufficiende: pe stu mutive se decidìe de posizionà le mure (quidde cchiù sollecitete da 'u careche) cchiù vecine a le pelune d'a cupele.
L'[[ordine gigande]] d'a crociere prosegue sus a le pilastre d'u transette e le culonne 'mbra le pilastre furmescene 'n'ordine minore.

Raffaelle non ge tenève nisciuna 'ndenzione de camngià 'a cupele de Bramante: l'aspette esterne d'a chiesera avera essere duminete da 'nu sisteme [[trabeazione|trabeate]] a l'andiche, ca vò ccu dice comboste da sostegne vertichele e [[architrave]] orizzondele sene l'ause de arche. Jndr'à le [[deambulatorie]] e sus 'a facciete, culonne libbere o semiculonne mise 'nguedde a murature sostenène 'na trabeazione [[ordine doriche|doriche]]; 'a facciete cumme quedde de 'nu tembi classiche, consiste de culonne e [[timbene, architetture|timbene]] (Sandr'Andrea, Mantova|Sand'Andrea]] a Mantova).

Cu 'a navate soje, l'otre torre e 'a facciete colossele, quiste pruggette subranesce quidde d'a prima fase d'a fabbriche, sie pe 'a dimenzione sie pe 'a magnificenze.
Certamende 'u pruggette de Raffaelle presende 'nu ritorne a l'imbiande tradizionele a forme de T de l'andiche San Pitre.

Duranne 'a direzione de Raffaelle 'a costruzione de San Pitre avanzò assaje lenda lende.
[[Andonie da Sangallo]], successore de Raffaelle ([[1520]]), mettì in chiazze le defètte d'u pruggette de Raffaelle jndr'à 'nu famose [[memoriele]].

==== Stanze jndr'à l'appartaminde papale ====
{{vedi anche|Stanze de Raffaelle}}

'U Pape fece appettà a Raffaelle ttre stanze de l'appartaminde papale 'mbrà 'u [[1508]] e 'u [[1520]], cu 'nu sacche de allieve cumme aiute:
* ''Stanze d'a signature'', ca ere 'a biblioteche privete d'u Pape: aqquà jè conzervete l'affresche ''[['A scole de Atene]]'', ca rappresende de le filosofe famose assaje andiche intente a dialogà 'mbrà lore, a l'inderne de n'immagginarie edifice classiche;
* ''Stanze de Eliodoro'', ca 'u Pape auseve pe le udienze: addò sonde rappresendete episodie storice addò s'addemostre 'a prutezione de Die a Chiesere. Une de chiste rappresendaziune jè 'a "Libberazione de San Pitre da 'u carcere";
* ''Stanze de l'incendie de Borghe'', ca ere destinete a le pranze de cerimonie: aqquà sonde rappresendete storie de Pape ca condividevene 'u nome de Lione (pe onorà 'u nuève [[Papa Lione X]]).

De n'otra stanze angore, 'a ''Stanze de Costandine'', Raffaelle ha probabilmende furnite sulamende 'u disegne generele de l'affresche.

== Dipinde ==
[[Image:Monumento a Raffaello Sanzio - Urbino.jpg|thumb|250px|right|Monumende a Raffaelle Sanzio, Urbino.]]
*[[1498]]
**Madonne cu 'u Piccinne, affresche, 97 x 67 cm, Casa Santi, [[Urbino]]
*[[1501]]
**[[Angele, Raffaelle|Angele]], o/tv, 31 x 27 cm, Pinacoteca Tosio-Martinengo, [[Brescia]]
**[[Madonne Solly|Madonne cu 'u Piccinne, Madonna Solly]], o/tv, 52 x 38 cm, Staatliche Museen, [[Berlino]] 
**Madonne cu 'u Piccinne e le sande Gerolamo e Frangische, o/tv, 34 x 29 cm, Staatliche Museen, [[Berlino]]  
**[[San Sebastiane, Raffaelle|San Sebastiane]], o/tv, 43 x 34 cm, Accademia Carrara, [[Bergamo]] 
*[[1502]]
**[[Abbevescemende de Criste, Raffaelle|Abbevescemende de Criste]], o/tv, 52 x 44 cm, [[Musee d'Arte de San Paolo|Musee de Arte]], [[San Paolo d'u Brasile]]
**[[Crocefissione Mond]], o/tv, 279 x 155 cm, National Gallery, [[Londra]]
**[[Pala Oddi| Ingoronazione d'a Vergine (Pala Oddi)]], o/tv, 267 x 163, [[Pinacoteca Vatichene]]
*[[1503]] 
**[[Stendarde d'a Sandissima Trinità]], tele, 166 x 94 cm, Pinacoteca Comunale, [[Cetate de Castelle]]
**Ritratte virile, o/tv, 45 x 31 cm, [[Galleria Borghese]], [[Roma]]
*[[1504]] 
**[['U matrimonie d'a Vergine, Raffaelle|'U matrimonie d'a Vergine]], o/tv, 170 x 117 cm, Pinacoteca de Brera, Melane
**Ritratte de uagnone, o/tv, 54 x 39 cm, Szépmüvészeti Muzeum, [[Budapest]]
*[[1505]]
**[[Madonna Terranuova, Raffaelle|Madonna cu 'u Piccinne, san Giannine e 'nu sande piccinne (Madonna Terranuova)]], o/tv, d. 87 cm, Staatliche Museen, [[Berlino]] 
**[['U sogne d'u cavaliere, Raffaelle|'U sogne d'u cavaliere]], o/tv, 17 x 17 cm, National Gallery, Londra
**Le Ttre Grazie, o/tv, 17 x 17 cm, Musée Condé, [[Chantilly]]
**[[San Giorgie, Raffaelle| San Giorgie e 'u draghe]], o/tv, 31 x 27 cm, [[Louvre]], [[Parige]]
**San Michele e 'u draghe, o/tv, 31 x 27 cm, [[Louvre]], [[Parige]]
*[[1506]]
**Madonne cu 'u Piccinne e san Giuannine (Madonna Diotallevi), o/tv, 69 x 50 cm, Staatliche Museen, [[Berlino]] 
**[[Madonne Connestabile]], o/tl, d. 17,9 cm, Ermitage, [[San Pietroburgo]]
**Madonne Cowper, o/tv, 58 x 43 cm, National Gallery of Art, [[Washington]] 
**[[Madonne d'u granduche, Raffaelle|Madonne d'u granduche]], o/tv, 84 x 55 cm, Galleria Palatina, [[Palazzo Pitti]], [[Firenze]]     
**San Giorgie e 'u draghe, o/tv, 28 x 22 cm, [[National Gallery of Art]], [[Washington]]  
**[[Criste, Raffaelle|Criste benedicende]], o/tv, 30 x 25 cm, Pinacoteca Tosio-Martinengo, [[Brescia]] 
**[[Autoritratte, Raffaelle|Autoritratte]], o/tv, 45 x 33 cm, [[Uffizi]], [[Firenze]], attribbuite
**[[Ritratte de dama cu 'u liocorne]], o/tv, 65 x 51 cm, [[Galleria Borghese]], [[Roma]]
 
    
* [[Pala Ansidei, Raffaelle|Madonne cu 'u Picinne 'mbrà San Gianne Battiste e San Nicola de Bari (Pala Ansidei)]] ([[1505]])   
* [[Sacra famigghie cu 'a palma, Raffaelle|Sacra famigghie cu 'a palma]] (1506)   
* [[Madonne d'u cardelline, Raffaelle| Madonne d'u cardelline]] (1506 cchiù o mene)
* [[Madonne d'u prato, Raffaelle|Madonne cu 'u pIccinne e San Giuannine (Madonne d'u prato o d'u Belvedere)]] ([[1506]] cchiù o mene)   
* [[Ritratte de Agnolo Doni, Raffaelle|Ritratte de Agnolo Doni]] (1506-[[1507]])   
* [[Ritratte de Maddalena Doni, Raffaelle|Ritratte de Maddalena Doni]] (1506-1507)   
* [['A bella giardiniere|'A bella Giardiniera (Madonna cu 'u Piccinne e San Giuannine)]] (1507)   
* [[Pala Baglioni, Raffaelle|Trasporte d'u Criste muerte (Pala Baglioni – Deposizione Borghese)]] (1507)   
* [['A Muta]] (1507-[[1508]])   
* [[Sacra Famigghie Canigiani, Raffaelle| Sacra Famiglia Canigiani (Madonna cu 'u Piccinne, San Geseppe, Sand'Elisabette e San Giannine]] (1507-[[1508]])   
* [[Madonne Tempi| Madonne Tempi (Madonna cu 'u Piccinne)]] (1508)  
* [[Madonne Esterhazy]] ([[1508]]) 
* [['A disputa d'u Sacramende]] (fine d'u 1508-[[1509]])   
* [[?a scole de Atene, Raffaelle|'A scole de Atene]] ([[1509]]-[[1511]])   
* [[Ritratte Inghirami, Raffaelle|Ritratte de Tommase Inghirami ditte Fedra Inghirami]] ([[1510]] cchiù o mene)
* [[Ritratte d'u cardinele Frangische Alidosi, Raffaelle|Ritratte d'u cardinele Frangische Alidosi]] (1510)   
* [[Parnaso, Raffaelle| Parnaso]] ([[1511]])   
* [[Cacciata, Raffaelle|Cacciata di Eliodoro da 'u tembie]] (1511)   
* [[Ritratte de Pape Giulie II]] (1511-[[1512]])
* [[Madonne de Foligno, Raffaelle|Madonne de Foligno (Madonna cu 'u PIccinne e Sande Giuanne Battista, Frangische, Gerolamo e 'u donatore Sigismondo de’ Conti]] (1511-1512)   
* [[Madonne d'u vele, Raffaelle|Madonne cu 'u Piccinne e San Geseppe (Madonne d'u vele, ditte pure Madonne de Loreto e Madonne de Sanda Maria d'u Popole)]] (1511-1512)    
* [['A Messa de Bolsena|'A Messa de Bolsena]] (1512)   
* [[Trionfe de Galatea, Raffaelle| Trionfe de Galatea]] ([[1512]])   
* [['A libberazione de San Pitre]] (1512-[[1513]])   
* [['A Madonne Sistina]] (1512-[[1514]] circa)   
* [[Madonne d'a tenda| Madonne d'a tenda (Madonna cu 'u Piccinne e San Giuannine)]] ([[1513]]-[[1514]])   
* [[Madonne d'a seggiola, Raffaelle|Madonna cu 'u Piccinne e San Giuannine (Madonne d'a seggiola)]] (1513-1514)   
* [[Incendie de Borgo]] (1514 circa)   
* [[Ritratto de Bindo Altoviti]] (1514 circa)   
* [[Ritratte de Baldassare Castiglione]] (1514-[[1515]])   
* [['A velata, Raffaelle|'A Velata (Ritratte de femmene]]) (1515-[[1516]])   
* [[Pesche miracolose, Raffaelle|Pesche miracolose]] (1515-1516)   
* [[Ritratte de Andrea Navagero e Agostino Beazzano]] (1516)   
* [[Estasi de Santa Cecilia|Estasi de Santa Cecilia (Santa Cecilia 'mbrà le Sande Paolo, Giuanne Evangeliste Agostino e Maddalena)]] (1514-1516)
* [[Sciute a 'u Calvarie, Raffaelle|Sciute a 'u Calvarie]] (1516-[[1517]])   
* [[Ritratte di Lione X cu le cardinele Giulie de' Medici e Luigi de' Rossi]] ([[1517]]-[[1518]])   
* [[Visione de Ezechiele]] ([[1518]])   
* [[San Michele sconfigge Satana]] (1518)   
* [[Madonne d'a rosa, Raffaelle|Madonna d'a rosa]] (1518)   
* [[Autoritratte cu 'n'amiche, Raffaelle|Autoritratte cu 'n'amiche]] (1518-[[1519]])   
* [['A Fornarina|'A Fornarina (Ritratte de femmena uagnedde)]] (1518-1519)   
* [['A trasfigurazione, Raffaelle|'A Trasfigurazione]] (1518-[[1520]])
* [[Madonne Bentivoglio]] de [[Sassoferrato]]<ref>Da l'Archivie de l'Attenete Cappuccine in Ancona: 'a Madonna de le Bentivoglio a Sassoferrato apparteneve a questa nobbile famiglghie; per evità 'ngazzaminde jndr'à le divisiune patrimoniele, fu rialete a chiesere de San Paolo d'u convende de Frangeschene Cappuccine de Sassoferrato e addà ha remaste fine a le requisizione napoleoniche. Le Cappuccine onne tramannete ca 'u funzionarie 'ngarechete d'a trasmissione, facìe fà 'na copie ca mannò a Parige e trattenìe pe jidde l'origginele. Non ge se canosce addò jè cunzervete e cumme ere rappresendete.</ref>

==Note==
{{references|2}}

== Bibliografije ==
*P. De Vecchi, ''Raffaello: la pittura'', Firenze 1981 
*J. Beck, ''Raffaello'', Milano 1982 
*K. Oberhuber, ''Raffaello'', Milano 1982
*J. Pope Hennessy, ''Raffaello'', Torino 1983
*M. Tafuri, C. L. Frommel, S. Ray, ''Raffaello architetto'', Milano 1984 
*A. Zuccari, ''Raffaello e le dimore del Rinascimento'', Firenze 1986 
*N. Dacos Crifò, ''Le Logge di Raffaello'', Roma 1986
*V. Labella, ''Una stagione di giganti. Michelangelo, Leonardo, Raffaello'', Cinisello Balsamo 1991 
*AA. VV., ''Raffaello'', Milano 1994
*A. Pagnani," Storia di Sassoferrato"2, Fabriano 1975

== Otre pruggette ==
{{interprogetto|commons=category:Raffaello Sanzio|etichetta=Raffaello Sanzio|q|s=Autore:Raffaello Sanzio}}

== Vôsce culleghete ==
*[[Casina de Raffaelle]]

== Collegamenti esterni ==
*[http://www.artcyclopedia.com/artists/raphael.html Opere di Raffaello in Artcyclopedia]
*[http://fe.fondazionezeri.unibo.it/catalogo/ricerca.jsp?apply=true&componi_OA=AND&mod_AUTN_OA=esatto&AUTN_OA=Sanzio+Raffaello&pagina=&decorator=layout&tipo_ricerca=avanzata&ordine_OA=data&percorso_ricerca=OA&galleria=true Opere di Raffaello nel Catalogo online della Fondazione Federico Zeri]

{{pittura}}
[[Category:Architetti, Rinascimento]]
[[Category:Raffaello| ]]
[[Category:Personalità legjete a Rrome]]
[[Category:Personalità leghete a Urbino]]

[[ar:رفائيلو سانزيو]]
[[bat-smg:Rafaelės]]
[[be-x-old:Рафаэль]]
[[bg:Рафаело Санцио]]
[[bn:রাফায়েল]]
[[bpy:রাফায়েল]]
[[br:Raffaello Sanzio]]
[[bs:Raffaello Santi]]
[[ca:Raffaello Sanzio]]
[[cs:Rafael Santi]]
[[cy:Raffaello Sanzio]]
[[da:Raffaello Santi]]
[[de:Raffael]]
[[el:Ραφαήλ]]
[[en:Raphael]]
[[eo:Rafaelo]]
[[es:Rafael Sanzio]]
[[et:Raffael]]
[[eu:Raffaello]]
[[fa:رافائل]]
[[fi:Rafael]]
[[fr:Raphaël (peintre)]]
[[gl:Rafael]]
[[he:רפאל (צייר)]]
[[hr:Rafael]]
[[hu:Raffaello Sanzio]]
[[id:Raffaello Sanzio]]
[[is:Raffaello Sanzio]]
[[it:Raffaello Sanzio]]
[[ja:ラファエロ・サンティ]]
[[ka:რაფაელი]]
[[kaa:Raphael]]
[[ko:라파엘로]]
[[la:Raphael Sanctius Urbinas]]
[[lb:Raffael]]
[[li:Rafaël]]
[[lt:Rafaelis]]
[[mk:Рафаел Санти]]
[[nl:Rafaël Santi]]
[[nn:Rafael]]
[[no:Rafael]]
[[pag:Raphael]]
[[pam:Raphael]]
[[pl:Rafael Santi]]
[[pt:Rafael Sanzio]]
[[qu:Raphael]]
[[ro:Rafael]]
[[ru:Рафаэль Санти]]
[[scn:Raffaellu Sanziu]]
[[sh:Raffaello]]
[[simple:Raphael]]
[[sk:Raffael]]
[[sl:Raffaello Santi]]
[[sq:Raffael]]
[[sr:Рафаел]]
[[sv:Raffaello Sanzio]]
[[ta:ராபியேல் சான்சியோ]]
[[th:ราฟาเอล]]
[[tl:Rafael Sanzio]]
[[tr:Raffaello Santi]]
[[uk:Рафаель Санті]]
[[ur:رافیل]]
[[uz:Rafael Santi]]
[[vi:Raffaello]]
[[vls:Rafaël]]
[[vo:Raffaello]]
[[yi:ראפאעל]]
[[zh:拉斐爾]]
[[zh-min-nan:Raffaello Sanzio]]
[[zh-yue:拉斐爾]]
