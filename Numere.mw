{{Nota disambigua|descrizione=altri significati di Numero|titolo=[[Numere (disambigua)]]}}
'Nu '''numere''' ète n'entità astratte ausate pe descrivere 'na [[quantità]]. Le numere sonde generalmende descritti cu l'aiute de le [[cifra|cifre]], asseconde 'nu [[sisteme de numerazione]].

Le numere ponne essere manipolete cu le quattre operazioni fondamentali, [[somma]], [[sottrazione]], [[moltiplicazione]] e [[divisione (matematica)|divisione]]. 'U studie de le proprietà de chìste operazioni jè parte de l'[[algebra elementare]].

== Tipi de numere ==

=== Numere naturale ===
Stonne 'nu sacce de tipe de numere. Chìdde ca sonde ausate de cchiù de tutte sonde le [[Numere naturale|numere naturale]] { 1, 2, 3... } ca avènene ausate pe cundà e 'u sione ète 'a lettera '''N'''.

'A presenze d'u [[zero]] 'mbra le numere naturale dipenne d'a a convenzione scacchiete. 'U zero jè comungue previsto dalle [[assiomi de Peano]].

=== Numere 'ndere ===
Ce s'introduce 'a differenza de segne e 'u zero, destinguenne 'mbra ''numere posetive'' e ''numere negative'', s'ottenéne le [[numere 'ndere]] ca ausene cumme sione 'a lettera '''Z'''. (esembie -1, -10, +5, +6)

=== Numere raziunele ===
Ce le numere 'ndere avénene ausete pe definì 'nu rapporte s'avene le [[numere raziunale]], cioè ca se ponne scrivere ausanne 'na [[frazione (matemateche)|frazione]] (''ratio'' jndr'a [[lenga latina|'u latino]]). L'inzieme de tutte le numere raziunale ausene cumme sione 'a lettera '''Q'''. (esembie 1/4, 3/9, 10/11)

=== Numere riele ===
Le numere raziunele non ge cumprendene tutte le numere ca se ponne esprimere cu a [[virgola]].
Stonne certe numere cu 'nu numere ca non ge spicce de cifre decimele no [[numere decimele periodiche|periodiche]], ca no ge ponne essere scritte cumme 'na frazione di doje 'ndere: per esempio, <math>\pi</math> ([[pi greche]]), <math>\sqrt{2}</math>. Ste numere avènene ditte [[numeri irraziunele|irraziunele]], purcé no se ponne pigghià da le fraziune.

L'aunìone de le numere 'ndere, raziunele e irraziunele fanne crejà l'inzieme de le [[numere reale]], ca tène cumme sione a lettera  '''R'''.

=== Numere comblesse ===
'U 'nzieme de le numere riele non g'avaste a furnì tutte le soluzioni de le [[equazione algebriche|equazione algebriche]]. Pe esembie, l'equazione
<math>x^2_ \quad = -1</math> non ge tène soluzione jndr'à 'u cambe de le numere riele, purcé jndr'à quiste 'nzieme 'u quadrate de 'nu numere jè sembre positive. Pe resolvere quiste probleme, ha state 'ndrodotte l'[[aunità 'mmaginarie]] (ca tène cumme signe 'a lettera ''i''), accussì avène <math>i^2\; = -1</math>. Stu numere non g'appartiene a l'nzieme de le numere riele, ma a quidde de le [[numere comblesse]].

'A soluzione de le equazione addò cumbàrene radice quadrete de numere negative ète possibbile cu l'indroduzione de le ''numere comblesse''. Sonde granenezze ca pe essere definite tènene abbesogne de coppie de numere riele. 'U 'nzieme '''C''' de le numere comblesse tène cumme elemende "z". Ogne numere comblesse "z" ète furmete da 'na coppia de numere riele: z = (a,b). 'U prime numere ''a'' forma 'a parte d'u comblesse ca se chiame "parte riele" e 'u seconde numere "b" serve p'a "parta 'mmaginaria".

'A caratteristica de le numere comblesse jè 'u mode a cumme se operesce tra loro: (a,b)+(c,d)= (a+c,b+d);  (a,b)x(c,d)= (ac-bd, ad+bc). Accussì 'u numere (0,1) = i c'avène multiplicate pe se stesse deje (0-1, 0+0) = -1.  

Le siune ca 'ndichescene l'nzieme ca onne state descritte speese avèene scritte in '''grassetto''', accussì:

:<math>\mathbb{N}\sub\mathbb{Z}\sub\mathbb{Q}\sub\mathbb{R}\sub\mathbb{C}</math>

=== Quaternione ===
Le numere comblesse onne state pure spannute, avènne le [[quaternione]], ma 'a moltiplicazione de le quaternione non ge tène 'a [[proprietà commutative]].

=== Ottonione ===
Le [[ottonione]], pure loro, spannène le quaternione, ma sta vode, se perde 'a [[proprietà associative]]. Propriamende, l'unece sisteme associative cu dimenzione finita a parte le numere riele sonde le quaternione e le numere comblesse.

== Notazione ==
Le numere onne essere distinde da 'u loro [[Nome de le numere|nome]] ca avèe ausate pe 'ndicà le numere, siccome ca le numere sonde de le cuncette e pure ca le nome ausate jndr'à le lènghe cangene, le cuncette remànene sembre le stesse.

'A notazione de numere cumme serie de cifre jè definita da le [[Sisteme de numerazione]]. Le popolaziune quasi sembre associane a de le numere ausate assaje assaje de le nome particulere, a parte chidde ausate da 'u sisteme de numerazione, assaje vode chiste nome sonde ausate jndr'à condeste precise precise, 'nu classiche esembie ète 'a [[dozzina]].

== Estenzione ==
L'urteme sviluppe d'a [[teoria de le numere]] onne state le [[numere iperriele]] e le [[numere surriele]], ca estennène le numere riele da le numere infiniteseme fine a sce spiccià a le numere infinitamende granne ausanne l'inserimenti. Mendre ca le numere riele sonde infinitamende prolungabbili a destra d'u punde decimale, se pò pure pruvà a spannère le numere a sinistra in mode infinito, e quiste porte a le [[numere p-adici]].
Pe gestì de le 'nzieme infiniti, le numere naturale onne state generalizzete jndr'à le [[numere ordinele, matemateche|numere ordinele]] e jndr'à le [[numere cardinele, matemateche|numere cardinele]].
'U prime 'nzieme avène ausate pe definì l'ordene d'inserimende de le 'nzieme 'u seconde definisce 'u formete d'inserimende. Jndr'à 'u case d'nzieme infiniti sonde auguale.

Le operaziune aritmeteche sus a le numere sonde [[addizione]], [[sottrazione]], [[moltiplicazione]] e [[divisione, matemateche|divisione]], chiste operaziune sonde generalizzete jndr'à na vanne de l'[[algebra]] ca se nnomene [[algebra astratta]], ca condiene le cuncette de [[gruppe, matemateche|gruppe]], [[anidde, algebra|anidde]] e [[cambe, matemateche|cambe]].

== Assemigghiaminde 'mbrà le culture ==
Jndr'à 'nu sacche de culture 'a rappresentazione grafiche de le numere jp assaje assemigghiande, le numere "une", "doje" e "ttrede" de le [[andica Rome|andiche romane]] erene scritte cumme I, II, III ([[numere romane]]).

Le [[cenise]] ausavene 'na notazione ca s'assemegghije, cu le cifre in orizzondele, o in vertichele, ma a 'u condrarie de le romane ausavene 'nu sisteme posizionele, ca s'assemegghje a quidde d'ôsce die, cu le [[cifre]] da [[0, numere|0]] a [[9, numere|9]].
Le numere, ditte ''tsu'' o ''hêng'', cangiavene oriendamende a seconde d'a posizione: | = | ere 121, - || - ◦ ere 1210.

Le ''tsu'' erene vertichele, le ''hêng'' orizzondele, le numere sus a 'u cinghe avèrene 'na bacchette ca ere perpendicolere a l'ôtre.
'U sisteme ere 'mbieghete cu le ''bacchette p'u calchele'', ca le cenise ausavene cu na velocità 'mbressionande ca se stupivene pure le prime [[missionarie]] nestoriani.

Però, non ge steve nu signe univoco pe definì 'u quattre tra le romane, 'nvece pe le cenise ere ||||. Le romane ausavane 'na notazione a sottrazione: cioé discevene ca 'u quattre era 'na V (cinghe) cu 'nnanze 'a I (une). 'A lettera I c'avenève mise 'nnanze a 'u cinghe (V) vulè ccu deceve ca ste sottraemme une a cinghe accussì avenève quattre (IV).

Assignanne 'nu simbele particulere a 'u cinghe asséve 'nu belle vandaggie [[andropomorfisme|andropomorfiche]], 'a màne tène cinghe diciete e steve pure 'nu mutive scunnute ca mettève 'nmienze 'u [[cervidde]] nuestre. Le [[psicologjie|psicologi]] onne demustrate ca 'u cervidde nuestre tèene difficoltà a distinguere cchiù de cinghe simbele vecine: 'nfatte pruvate cu 'u sguarde a dicere ci è cchiù granne 'mbrà ||||||||| o |||||||||||; è cchiù semblice dicere c'u screvime cumme IX e X.

'U sisteme aduttete osce die in Europa jè 'u [[sisteme de numerazione decimele]], ditte pure de [[numerazione araba]], ca in realtà avène da l'[[India]], e quasi certamente avène da 'u [[sisteme de numerazione egiziene|numere corsive egiziene]], ca se chiamavene le [[numerazione copta|numere copti]]. 'A cifra 1 jè assaje assemigghiande a 'u simbele romane, 2 e 3 'nvece sonde variande d'u stesse simbele ca consende de scrivere le numere senza c'amma azaje 'a penne e quindi consendene 'na scrittura veloce veloce però cunzervene sembre l'idea de 'na linea orizzondele, 'nvece cu 'u simbele 4 'a corrispondenze se perde.

== Numere particulere ==
Vide: 
*[[Liste de le numere]]
*[[Costande matemateche]]
*[[Numere prime]]
*[[Numere perfette]]
*[[Numere triangolere]]
*[[Numero prateche]]

== Vide pure ==
*[[Fà le cunde]]
*[[Legge de le numere granne]]
*[[Nome de le numere]]
*[[Numere maiuscoletti]]
*[[Ordene de granenezze, numere|Ordene de granenezze]]
*[[Storie de le numere]]

==Otre pruggette==
{{Interprogetto|commons=Numbers}}

== Collegaminde fore da Uicchipèdie ==
*[http://www.chequefacility.org/numbertotext.jsp Software online] pe convertì 'nu numere jndr'à lènga parlete da 'nu sacche de lènghe, sus a chequefacility.org

[[Category:Numere]]
[[Category:Teoria de le numere]]
[[Category:Matemateche]]

[[ar:عدد]]
[[ast:Númberu]]
[[az:Ədəd]]
[[be-x-old:Лік]]
[[bg:Число]]
[[bn:সংখ্যা]]
[[br:Niver]]
[[ca:Nombre]]
[[cs:Číslo]]
[[da:Tal]]
[[de:Zahl]]
[[el:Αριθμός]]
[[en:Number]]
[[eo:Nombro]]
[[es:Número]]
[[et:Arv]]
[[eu:Zenbaki]]
[[fa:عدد]]
[[fi:Luku]]
[[fo:Tal]]
[[fr:Nombre]]
[[fy:Getal]]
[[gd:Àireamh]]
[[gl:Número]]
[[he:מספר]]
[[hi:अंक]]
[[hr:Broj]]
[[ht:Nonm]]
[[hu:Szám]]
[[ia:Numero]]
[[id:Bilangan]]
[[io:Nombro]]
[[is:Tala]]
[[ja:数]]
[[ka:რიცხვი]]
[[kab:Amḍan]]
[[kn:ಸಂಖ್ಯೆ]]
[[ko:수 (수학)]]
[[ku:Hejmar]]
[[la:Numerus]]
[[ln:Motángo]]
[[lt:Skaičius]]
[[mg:Isa]]
[[mk:Број]]
[[ml:സംഖ്യ]]
[[nah:Tlapōhualli]]
[[nl:Getal]]
[[nn:Tal]]
[[no:Tall]]
[[nov:Nombre]]
[[nrm:Neunmétho]]
[[oc:Nombre]]
[[pl:Liczba]]
[[pt:Número]]
[[qu:Yupay]]
[[ro:Număr]]
[[ru:Число]]
[[scn:Nùmmuru]]
[[sh:Broj]]
[[simple:Number]]
[[sk:Číslo (matematika)]]
[[sl:Število]]
[[sr:Број]]
[[su:Wilangan]]
[[sv:Tal (matematik)]]
[[ta:எண்]]
[[te:సంఖ్య]]
[[th:จำนวน]]
[[tr:Sayı]]
[[uk:Число]]
[[vi:Số (toán học)]]
[[yo:Nọ́mbà]]
[[zh:数 (数学)]]
[[zh-min-nan:Sò͘-ba̍k]]
