{{Nota disambigua|otre significate de '''Chaplin'''|[[Chaplin, disambigue]]}}
{{Bio
|Titolo = Sir
|Nome = Charles Spencer
|Cognome = Chaplin
|PostCognomeVirgola = famose cumme '''Charlie Chaplin'''
|Sesso = M
|LuogoNascita = Londra
|GiornoMeseNascita = 16 abbrile
|AnnoNascita = 1889
|LuogoMorte = Corsier-sur-Vevey 
|GiornoMeseMorte = 25 decemmre
|AnnoMorte = 1977
|PreAttività=ha state 'n'
|Attività = attore 
|Attività2 = reggiste
|Attività3 = sceneggiatore
|AttivitàAltre =, [[combosetore]] e [[produttore]]
|Nazionalità = britanneche
|PostNazionalità=, autore de cchiù de novanda [[film]] e 'mbrà le cchiù 'mbortande e 'nfluende [[cineaste]] d'u [[XX sechele]] (in particolare jndr'à l'ere d'u [[film mute]]) 
|Immagine = Charlie_Chaplin.jpg 
|Didascalia = Charlie Chaplin jndr'à 'u ruole d'u personagge sue cchiù famose, ''[[Charlot, personagge|Charlot]]'' 
|Premio1 = Oscar
|Specialità1 = a 'a carriere
|AnnoPremio1 = 1929
|Premio2 = Oscar
|Specialità2 = a 'a carriere
|AnnoPremio2 = 1972
|Premio3 = Oscar
|Specialità3 = a 'a megghie colonna sonore
|AnnoPremio3 = 1973
}}

'U personagge atturne a 'u quale ave costruite parte de le sceneggiature sue e ca l'ha date 'mbortanze universale, ha state quidde d'u "[[vagabonde]]" (''The Tramp in inglese; ''[[Charlot, personagge|Charlot]]'' in tagliàne, frangese e spagnole): 'n'omine da le mode raffinate e 'a dignità de 'nu gentiluemmene, vestute cu 'na giacchette stretta strette, cazune e scarpe cchiù granne d'a mesura soje, 'na bombette e 'nu bastone da passegge in [[Bambuseae|bambù]]; tipece d'u personagge erane pure le mustazze peccinne e l'andature ondeggiande. L'emotività sendimendale e 'u malengoneche disincande 'mbacce 'a spietatezze e a le 'ngiustizie d'a suggettate moderne, facerene de Charlot l'embleme de l'[[alienazione]] umane - in particolare de le classe sociale cchiù emarginate - jndr'à l'ere d'u progresse economeche e industriale.

'Mbrà le atture cchiù famose da 'a nascite de l'industrie [[Hollywood, Californie|hollywoodiane]] ste, jndr'à stu ruole, a 'u decime poste d'a classifeche [[American Film Institute|AFI]] de le 25 megghie atture de totte 'a storie d'u cinematografe<ref>{{cita web| url=http://www.afi.com/tvevents/100years/stars.aspx| titolo= 'Mbormaziune sus a afi.com| lingua=en| accesso= [[10 scennare]] [[2010]]}}</ref>.

== Biografije ==
=== L'infanzie e le inizie ===
[[File:Chaplin2.jpg|thumb|left|fotografije de Chaplin da uagnone]]

'''Charles Chaplin''' ha nate 'u [[16 abbrile]] [[1889]] a East Street, jndr'à 'u sobborghe [[Londra|londinese]] de Walworth, da Charles Chaplin Senior e Hannah Harriette Hill; l'attane ere 'nu [[guitte]] d'u tiatre de varietà cu 'nu debbole pe l'alcool, 'a mamese 'na candande.

'U matrimonie spicciò quanne Hannah avenìe scuperte a mettere le corne a 'u marite cu 'n'otre candande d'u Music Hall, Leo Dryden, ca mettìe 'nginde a jedde e nascìe Wheeler Dryden, fratellastre d'u quale Chaplin 'u scuprisce sulamende assaije cchiù nnande.

'A separazione avenìe l'anne apprisse 'a nascite de Charles. L'attane cercò de tenè cu jidde e cu 'a convivenda soje 'u piccine, Charles, e 'u frate Sydney, de quattre anne cchiù granne.

'U tendative fallìe e le doje piccinne scerene a vivere cu 'a mamese ca pigghiave dece [[sterline inglese|scelline]] 'a sumàne pu mandenimende de lore e ddoje. Pe le condizione finanziarie terra-terre d'a famigghie, Charles e 'u frate Sydney passarene doje anne 'mbrà collegge e istitute pe orfane a [[Lambeth]]. L'attane murìe quanne Charles tenève dodece anne e 'a mamese, ca tenève le turbe mendale, avenìe recoverate jndr'à 'n'istitute vicine a Croydon. Passò le urteme sette anne d'a vita soje jndr'à 'na ville rialate da le figghie in [[California]], addò murìe jndr'à 'u [[1928]].

Le fatte ca successere jndr'à l'infanzie a Chaplin non ge le 'mbedirene de 'mbarà probbie da 'a mamese l'arte d'u [[Cande, museche|cande]] e d'a [[recitazione]]. Le prime passe sus a 'u palcosceneche le muvìe 'nzieme a jedde quanne tenève appene cinghe anne. Jndr'à 'u [[1896]] duranne 'na recite jndr'à 'nu tiatre de varietà Hannah avenìe fisckate assaije probbie e costrette a lassà 'u palcosceneche; a sostituirle avenìe mannate 'u figghie, Charles, ca avìe 'nu successe bbuène candanne 'na canzone popolare de l'epoche, ''<nowiki>'</nowiki>E Dunno Where 'E Are''. 

Jndr'à 'u [[1898]] se ne scìe a [[Manchester]], vicine a Belle Vue. Aqquà frequendò 'a scole pe ttre anne. Grazie a le canoscenze de l'attane, trasìe a fà parte de 'na vere e probbia combagnie, le ''Eight Lancashire Lads'' fatte totte da ''enfants prodige'', sotte 'a guide de [[William Jackson]]. Le uette piccinne se esibbivane jndr'à 'nu balle cu le zoccole<ref>Jè 'a ''clog dance'', 'nu balle veloce de origgene irlandese, ca s'assomigghie a 'a [[giga, balle|giga]], ca se balle mettenne le zoccole de legne.</ref>.

Jndr'à 'u [[1900]], quanne tenève undece anne, 'u frate riuscìe a farle avè 'u ruole comeche de 'nu jatte jndr'à pantomime ''Cinderella'' (Cenerentole), rappresendate a 'u '''Hyppodrome''' de Londra, jndr'à quale recitave pure 'u famose pagliacce [[Marceline]]. Jndr'à 'u stesse anne Sydney se 'mbarcò sus a 'na nave cumme trommettiere: 'u pese d'a mamese recadìe tutte sus a le spalle de Charlie uagnone. Pure cu 'a bbona volondà, ìa vite ere assaije toste, Hannah avenìe addiritture recoverate jndr'à 'u spedale cu 'na diagnose de depressione ca l'avere venute pe colpe d'a denutrizione.

Jndr'à 'u [[1903]] Charles avìe 'na parta piccenne jndr'à ''Jim, the Romance of a Cockayne'' grazie a 'a quale avìe pure 'a prima recenzione favorevole sus 'a carte stambate; 'nu picche dope avìe pure 'nu ruole fisse jndr'à 'u tiatre: quidde d'u strillone Billy jndr'à ''[[Sherlock Holmes]]'' (reggie de Quentin McPherson), purtate a lunghe in ''tournèe''. Indande 'u frate avere turnate a Londra e avere accumenzate pure jidde a fatià jndr'à 'u tiatre. Grazie a 'a situazione finanziarie megghie, le doje asserene a fà assè Hannah da 'u spedale, pure ce picche tiembe apprisse 'na recadute 'a facìe 'ndernà definitivamende.

Jndr'à 'u [[1904]] Charles, ca tenève quinnece anne, fu 'mbrà le protagoniste d'a furtunate rappresendazione d'u ''[[Peter Pan]]'' de [[James Matthew Barrie]].

=== 'U varietà cu Fred Karno ===

'Mbrà 'u [[1906]] e 'u [[1907]] Chaplin fatiò jndr'à 'u ''Cirche de Casey'' miste de [[varietà]] e de numere d'u cirche. L'esperienze le permettìe de pigghià cunfidenze cu 'u munne d'u [[Cirche equestre|cirche]] e de trasè jndr'à combagnie de [[Fred Karno]], pure grazie a 'u frate Sydney ca ggià fatiave addà. 'A paje ere de 3 [[sterline inglese|sterline]] a sumàne e 'u debbutte avenìe jndr'à 'u 1906 cu ''<nowiki>'</nowiki>U 'ngondre de ballone'', addò Charles inderpretave 'a parte de 'n'individue senze scrupole ca prove a drogà 'u purtiere avversarie apprime d'u 'ngondre. 'U frate cchiù granne penzave a le pantomime e Chrlie l'avera 'nderpretà. Accussì Chaplin 'mbarò l'arte de esprimerse senze parole.

Subbete Charlie uagnone devendò, 'nzieme a Stanley Jefferson (megghie canusciute cumme [[Stan Laurel]]) une de le attore cchiù apprezzate d'a combagnie.

Apparte 'u tiatre Chaplin se dedicave a 'u podisme. Ere iscritte a 'u club podisteche de Kennington e se allenave sus a le distanze luènghe. Jndr'à 'u [[1908]] pigghiò pure in conziderazione de iscriverse a 'a maratone de le [[Sciueche d'a IV Olimbiade|Olimbiade de Londra]], ma probbie jndr'à quidde periode se ammalò<ref> Charlie Chaplin, ''Opinioni di un vagabondo'', a cure de Kevin Hayes, minimum fax, 2007, pag. 103.</ref>.

Jndr'à 'u [[1909]] 'a combagnie de Karno accumenzò le ''tournèe'' fore da l'[[Inghilterre]]: apprime a [[Parigge]] e, doje anne apprisse, jndr'à le [[State Aunìte d'Americhe|State Aunìte]]. Chaplin ere 'u prime comeche jndr'à ''A Night in an English Music Hall'', atte uneche de pantomime e balle.

L'esperienze americane non ge fù assaije felice, comungue 'a combagnie turnò 'n'otra vote in Americhe l'anne apprisse e sta vote le cose scerene megghie: 'u successe fu granne probbie grazie pure a Charlie, trasute da picche ma ggià 'n'elemende de punde d'a combagnie.

Chaplin avenìe notate da 'u produttore [[Mack Sennett]], ca jndr'à 'u novemmre [[1913]] 'u mettìe sotte condratte pa case cinematografeche [[Keystone]]. Ere 'u prime condratte de Chaplin pe 'na case cinematografeche. 'A paje ere de 175 dollare 'a sumàne<ref>Charlie Chaplin, ''Opinioni di un vagabondo'', a cure de Kevin Hayes, minimum fax, 2007, pag. 53.</ref>.

=== Da prime comeche a celebbrità: 1914-1919 ===

[[File:ChaplinMakinALiving.jpg|thumb|left|''[[Making a Living]]'' (1914), 'u debbutte de Chaplin sus a 'u scherme]]

Avìe accussì inizie 'a carriere cenematografeche de Charlie Chaplin, 'u "Vagabbonde" ca jndr'à cinghe anne conguistò 'nu poste d'onore jndr'à storie d'a settime arte. 'A 'nghianate veloce veloce de Chaplin ve da 'u [[1914]] (quanne cu 'a Keystone debbuttò jndr'à 'u munne d'u cinema cu 'u curte ''[[Per guadagnarsi la vita]]''), 'mbonde a 'u [[1919]] (anne jndr'à 'u quale funnò 'a [[United Artists|Unitd Artists Corporation]]).

Pa californiane Keystone, jndr'à 'u 1914, Chaplin recitò jndr'à trendacinghe curte. Da virtuose d'a pantomime, comunicave a 'u pubbleche 'nu sbuènne de emoziune ausanne le muscole d'a facce, ca dimostrate de condrollà bbuène. 'U personagge sue ere anticonvenzionale e certe vote sprezzande, diverse da cumme 'u canuscime osce a die.

'A prima vote ca Chaplin mettìe le panne de Charlot accadìe jndr'à 'u cortometragge ''[[Charlot si distingue]]''. Jndr'à 'u decemmre [[1915]], se trasferìe a [[Chicago]], addò fatiò pa [[Essanay]] jndr'à otre quatturdece produziune. La Essanay s'u pigghiò facenne 'n'offerte èu stipendie d'a sumane de 1.250 dollare.

[[File:Chaplin - Kid Auto Races in Venice.png|thumb|221px|<center>''[[Kid Auto Races in Venice]]'' (1914)</center><center>seconde cortometragge de Chaplin e prime addò jesse 'u personagge de Charlot</center>]]

Cu ''cachet'' adeguate a 'na popolarità ca 'nghianave sembre de cchiù, Chaplin arrevò a 'a [[Mutual Films]], firmanne pe otre dudece curte: Charlot facìe 'u cameriere, 'u milionarie, 'u muratore e quidde ca no faceve ninde. 'U pubbleche 'u stimave pa grossa careche de aumanità ca dave cu le storie sue, chiene de amore e ostacole.

Jndr'à 'u [[1915]] Chaplin partecipò in [[Mondecarle]] a 'nu congorse de imitaziune sus a Charlot e jidde avenìe eliminate e non g'arrevò nemmanghe in finale.<ref>L'eppisodie - ca certe fonde referiscene, sbaglianne, accadute a [[Mondecarle]] - avenìe reportate da 'u ''Chicago Herald'' d'u [[15 luglie]] [[1915]] (fonde: [http://www.snopes.com/movies/actors/chaplin2.asp Snopes.com]). </ref>

Jndr'à 'u [[1916]] Charlie Chaplin ere ggià 'n'attore da cchiù de 600.000 dollare l'anne<ref>Charlie Chaplin, ''Opinioni di un vagabondo'', a cure de Kevin Hayes, minimum fax, 2007, pag. 44.</ref> quanne scritturò 'a diciannovenne [[Edna Purviance]], facennele devendà 'a [[primadonna]] soje jndr'à 35 film 'mbrà 'u 1916 e 'u [[1923]]. Le doje viverene pure 'nu legame affettive intense e travagghiate, ca se mandenìe cumme amicizie pure quanne 'a passione spicciò ([[1918]]) e d'a carriere artisteche de jedde (accellerate da le eccesse de l'alcol): Chaplin condinue a scriverse cu Edna 'mbonde 'a morte, apparte ca le passave 'na paje salariale da attrice.

Cu 'a Mutual Film realizzò dudece film jndr'à 'u periode [[1916]]-[[1917]] (une de le cchiù felice d'a carriera soje).

Chaplin, angore non ge tenève trend'anne, recitò e dereggìe quase cinde curte jndr'à l'arche de cinghe anne. Chaplin non ge pruggettave maje sus a carte nisciune de le ''gag'' sue, nè tande mene "sceneggiave" 'u 'ndrecce de le comeche sue. Riuscive a tenè 'ngape 'nu film 'ndere pe pò spiegarle a le attore sus a 'u set chiane chiane mendre ca 'u girave.<ref>Charlie Chaplin, ''Opinioni di un vagabondo'', a cure de Kevin Hayes, minimum fax, 2007, pag. 79.</ref>.

Jndr'à 'u [[1918]] decedìe de metterse in probbie e passò a 'a First National, cu 'a quale facìe 10 film ('mbonde a 'u 1923). Ha state probbie 'a First National - grazie pure a 'u 'nderessamende d'u frate Sydney, oramaje procuratore sue - a darle 'u favolose 'ngagge de 'nu miglione de dollare, ''cachet'' maje guadagnate apprime da 'n'attore.

Jndr'à 'u [[1919]] Charlie Chaplin 'nzieme a otre colleghe ('mbrà le quale [[Mary Pickford]], [[Douglas Fairbanks Sr.|Douglas Fairbanks]] e [[David Wark Griffith]]) dunnò 'a [[United Artists|United Artists Corporation]]. Da quidde mumende cure ogne fase d'a produziona cinematografeca soje da sule, cercunnate da 'nu gruppe de fedelisseme quande preziose e combetende collabborature, 'mbrà le quale se face vedè [[Alfred Reeves]], 'nglese cumme a jidde, ggià manager d'a combagnie de Karno, ca a l'UA pigghiò 'u ruole de direttore de produzione.<br />
A 'nu periode professionalmende felice non ge corresponnìe, 'na vite altrettande serene, anze 'u "matrimonie reparatore" cu 'a diciassettenne [[Mildred Harris]] le procurò 'nu sbuènne de preoccupaziune. 'A 'nfelice nascite d'u primogenite gravemende malformate e sopravvissute sulamende ttre sciurne, non ge condrebbuì certamende a resollevà 'u rapporte, ca se resolvìe cu 'nu divorzie.

=== Le granne successe ===
[[File:Chaplin The Kid.jpg|thumb|left|251px|[[Il monello]] ''([[1921]])'']]

Jndr'à 'u [[1921]] Chaplin fatiò a 'u film ca l'avere date 'a definitive consacrazione cumme ''star'' famose assaije. 'U capelavore ere ''[[Il monello]]'', ca Chaplin dereggìe e 'nderpretò e jndr'à 'u quale facìe debbuttà 'u ''piccinne-granne'' attore [[Jackie Coogan]]<ref>Jackie Coogan devende famose e canusciute da 'u pubbleche televisive de le anne sessande jndr'à parte d'u "Zie Fester" d'u telefilm ''[['A famigghie Adams, serie televisive 1964|'A Famigghie Adams]]''.</ref>.

Jndr'à 'u stesse anne Chaplin returnò jndr'à terra soje apprisse undece anne. A Londra facìe 'na visite jndr'à le quartire de Lambeth, Kennington e Elephant and Castle pe revedè le luèche ca le furene famigghiare da piccinne.

Da 'u [[1923]] a 'u [[1952]] Chaplin fatiò costandemende pa [[United Artists]] e gerò uette film, le cchiù 'mbortande d'a carriera soje. 'U prime avere state ''[[La donna di Parigi]]'' jndr'à 'u [[1923]], prime film jndr'à 'u quale non ge assìe cumme 'nderprete (se retagghiò 'na combarse piccenne jndr'à 'u ruole de facchine).
'U film, pure assaije apprezzate da 'a critiche, non g'avìe 'nu successe de pubbleche, ma le capelavore successive 'u proiettarene jndr'à 'u firmamende d'a cinematografije. ''[[La febbre dell'oro]]'' d'u [[1925]] jè conziderate pe 'nu sacche de crestiàne une de le opere soje megghie assute. 'A produzione d'u film successive, ''[[Il circo, film|Il Circo]]'' ([[1928]]) devendò cumblecate pe le probbleme ca averene assute jndr'à vita private soje: probbie jndr'à quidde periode se lassò cu 'a vendenne [[Lita Grey]] ca avere spusate quattre anne apprime.

L'affermazione d'u [[cineme sonore|sonore]] (partenne da 'u [[1927]]) pigghiò 'mbreparate Chaplin, ca avere penzate e costruite Charlot sulamende pu cineme mute. Chaplin decedìe de scè nnande proponenne 'u personagge sue.

Jndr'à 'u [[1929]] l'assegnazionne d'u prime premie Oscar a 'a carriere, 'u consacrò cumme 'a prime ''star'' a vingere stu premie (e angore osce a die) 'u reggiste cchiù uagnone a vingerle.

Chaplin girò jndr'à 'u [[1931]] ''[[Luci della città]]'', 'nu film mute accumbagnate da 'a museche. Avere state 'u prime film de Chaplin cu sonore e museche sincronizzate. A l'inzie d'u film 'a vôsce de le crestiane jè fatte cu 'u suène de le struminde musecale. Jndr'à 'u stesse anne l'attore/reggiste avìe l'onore de l'attribbuzzione d'a [[Leggione d'onore]] frangese. Cinghe anne apprisse girò 'n'otre capelavore d'u cineme mute, ''[[Tempi moderni]]''.

Aqquà se pò leggere cumme Chaplin descriveve 'u personagge sue jndr'à 'u 1931:

{{quote|A l'inizie Charlot rappresendave 'nu ''gagà'' londinese<ref>Cioè 'nu crestiane ca ce tène ca se face notà pe cumme se veste</ref> spicciate mmienze a 'na strade [...] A l'inizie 'u conzideravane sulamende 'na figure satireche. Jndr'à capa meje, le cazune sue indescrivibbele rappresendavane 'na rivolte condre a le convenziune, le mustazze sue 'a vanità de l'uemmene, 'u cappidde e 'u bastone erene tendative de dignità e, le scarpune sue le 'mbedeminde ca 'u 'ndralciavane sembre}}

Jndr'à 'u [[1932]] avere canusciute l'attrice vendunenne [[Paulette Goddard]], ca avere ggià avute quacche esperienze marginale jndr'à 'u cineme cu parte minore. Le doje se 'nnammurarene e, Paulette recitò cu Charles jndr'à ''[[Tempi moderni]]'' ([[1936]]), l'urteme film addò iesse Charlot. Se 'nzurarene jndr'à 'u 1936 e se lassarene jndr'à 'u 1942.

Pe realizzà le otre film sue, Chaplin decedìe de lassà 'u personagge ca l'avere date 'a popolarità.

{{quote|Non ge puteve parlà, no sacce ce vôsce avera ausà. Cumme puteve riuscìe a mettere 'nzieme 'na frase? Pe stu mutive Charlot se n'ha fusciute<ref>Charlie Chaplin, ''Opinioni di un vagabondo'', a cure de Kevin Hayes, minimum fax, 2007, pag. 206.</ref>}}

[[File:Charlie Chaplin and Paulette Goddard in The Great Dictator trailer.JPG|thumb|right|200px|Charlie Chaplin e [[Paulette Goddard]] jndr'à 'u [[Il grande dittatore|"Grande Dittatore"]]]]

''[[Il grande dittatore]]'' ([[1940]]) ha state 'u prime film combletamende sonore de Chaplin, girate e distribbuite jndr'à le [[State Aunìte d0Americhe|State Aunìte]] 'nu picche apprime d'a trasute jndr'à [[Seconda uerre mundiale]]. Jndr'à 'u film, Chaplin 'nderprete doje personagge: Adenoid Hynkel, 'u dittatore de Tomania, esplicitamende ispirate a [[Adolf Hitler]], e 'nu varvire [[ebbrèe]] perseguitate da le [[nazzisme|nazziste]]. Apprisse 'a uerre, quanne 'u 'ndernamende e 'u sterminie de le Ebbrèe avenèrene canusciute, Chaplin dichiarò ca non g'avesse realizzare 'u film ce sole avesse putute 'mmagginà ce ccose avesse putute succedere. 'U film avìe doje candidature a l'Oscar, cumme reggie megghia megghie e sceneggiature megghia megghie, ma non ge vengìe nemmanghe 'na statuette.

Apprisse stu film Chaplin 'nderrombìe l'attività cinematografeca soje  pe cchiù o mene sette anne.

Jndr'à 'u [[1942]] canuscìe 'a diciassettenne [[Oona O'Neill]], figghie d'u famose drammaturghe [[Eugene Gladstone O'Neill|Eugene O'Neill]], terze e urteme de le soje ammore granne, ca devendò 'a mugghiera soje jndr'à 'u [[1946]], e da jedde avìe uette figghie, ttre nate jndr'à le State Aunìte e cinghe in [[Svizzere]].

Jndr'à 'u [[1947]] assìe 'nu film  nuève, ''[[Monsieur Verdoux]]'' ispirate a 'a storia famose de [[Henri Landru]], sus a 'nu suggette de [[Orson Welles]].

=== 'U presunde anti-americanisme e 'u trasferimende jndr'à l'Europe ===
Le simbatìe politeche sue non ge avenèrene da jidde maje rilevate esplicitamende. Securamende, jndr'à 'nu sacche de film sue avere analizzate 'a realtà cupe de le fatiature, de le puveridde e de le emarginate (''[[Tempi moderni]]'', d'u [[1936]], ne pò essere 'n'esembie chiare chiare), e avere mise in evidenze le condraddiziune d'a suggettate americane. Pure ca jidde vivève jndr'à le State Aunìte da 'nu sacche de anne e pajave pure le tasse, Chaplin non g'avere maje cercate 'a cetadinanze americane.

Già quanne assìe 'u film ''Monsieur Verdoux'' avenìe pubblecamende accusate de "filecomunisme" e jndr'à 'u [[1949]] devendò une de le bersaglie d'u movimende innescate da 'u senatore [[Joseph McCarthy]]. Chaplin negò sembre, cu forze. Decìe pure ca ere stanghe de responnere sembre a 'a stessa domande.

Jndr'à 'u [[1951]] accumenzò a girà quidde ca pò avesse state 'u film sue de addie: ''[[Luci della ribalta]]'', tratte da 'nu romanze sue ''[[Footlights]]'', maje pubblecate. Ha state l'urteme film prodotte a [[Hollywood]], eppure l'uneche ca 'nderpretò 'nzieme a 'n'otre mattatore d'u cineme mute: [[Buster Keaton]].

'A cundanne decisive jndr'à le combronde sue arrevò jndr'à 'u settemmre d'u [[1952]]. Chaplin e 'a famigghia nova soje s'averene 'mbarcate pe l'Europe pe quedde ca avera essere 'na vacanze. Mendre ca s'acchiavane in mare 'u ministre d'a giustizie americane decedìe pe pubbleche decrete ca a Chaplin, cumme cetadine brittanneche, non g'avesse state conzendite de trasè 'n'otra vote in Americhe a mene ca non g'avesse convingiute le funzionarie de l'immigrazione de essere "idoneo"<ref>Charlie Chaplin, ''Opinioni di un vagabondo'', a cure de Kevin Hayes, minimum fax, 2007, pag. 189.</ref>. Avute 'a notizie, Chaplin decedìe de scersene in [[Europe]] fissanne 'a residenza soje in [[Svizzere]].

Jndr'à 'u [[1957]] Chaplin returnò rrete 'a maghene da prese pe girà 'n'otra vote 'nu film: ''[[Un re a New York]]''. Quiste ha state 'u penurteme film sue, eppure l'uneche jndr'à 'u quale recite cu 'u figghie sue Michael. L'opere non g'avìe successe e 'a vena cinematografeche parìe effettivamende appannate. 

Jndr'à 'u [[1964]], apprisse 'n'anne de fatìe, screvìe 'n'autobiografije (jndr'à quale non ge se nnomene probbie 'u film ''[[Il circo, film|Il circo]]'', ca probbabbilmende preferive no arrecurdà pe le triste circostanze jndr'à le quale avenìe girate). Jndr'à 'u [[1966]] se calò l'urtema vote jndr'à le panne de reggiste, pe girà ''[[La contessa di Hong Kong]]'': quiste ha state l'urteme film sue, eppure l'uneche a culore, jndr'à 'u quale fatiò cu doje star d'u cineme mundiale: [[Marlon Brando]] e [[Sophia Loren]].

Grazie a 'a genialità soje de combosetore, probbie jndr'à chidde anne producìe 'a versione sonore de certe capelavore sue: ''[[Il circo, film|Il circo]]'' jndr'à 'u [[1969]], ''[[Il monello]]'' jndr'à 'u [[1971]], e spiccianne jndr'à 'u [[1975]] ''[[la donna di Parigi]]''.

Jndr'à 'u [[1972]], fatte pace cu l'opinione pubbleche americane, returnò jndr'à le State Aunìte pe retirà 'u seconde [[premie Oscar]], sta vote a 'a carriere, assegnatele pe ''"avè fatte de le immaggine in movimende 'na forme d'arte d'u [[XX sechele|Vendesime sechele]]"''. Jndr'à st'occasione ha state protagoniste d'a cchiù longhe ovazione jndr'à storie de l'[[Academy Awards]].

'U [[4 marze]] [[1975]], apprisse 'nu sacche de anne de esilie volondarie da 'u Paese d'origgene, Chaplin avenìe nnomenate [[Cavagliere de Soja Maestà]] da 'a reggine [[Elisabbette II d'u Regne Aunìte|Elisabbette II de Inghilterre]]. L'onoreficenze avere già state proposte jndr'à 'u [[1956]], ma - jndr'à ''[[uerra fredde]]'' - non g'avere state congesse pu vete 'mboste da 'u [[Foreign Office]] brittanneche sembre pe colpe de le presunde simbatìe comuniste de Chaplin.

=== 'A scombarse ===
Charles Chaplin murìe a [[Corsier-sur-Vevey]] ([[Vaud]]), in [[Svizzere]], 'a nuttate de [[Natale]] d'u [[1977]] e addà avenìe brucate. Ttre mise apprisse 'a morta soje, 'u [[1° marze]] [[1978]], 'u cuèrpe sue avenìe arrubbate pe 'nu tendative de estorsione a le danne de le famigghiare sue. 'U piane comungue fallìe: le malavituse cercarene 600.000 franghe svizzere ma 'a mugghiere de Chaplin, Oona O'Neil, defennute da l'avvocate de famigghie Jean-Felix Paschoud, decìe ca se rifiutave de trattà cu de le ladre de muèrte, pò essere ca le returnò 'ngape 'u combortamende inflessibbele d'u marite sue jndr'à situaziune ca s'assomigghiavane. Le ladre, pare ca, avere arrubbate 'u cuèrpe pu semblice fatte ca servive a lore de le turnise pe costruirse 'nu ''garage''. Avenèrene catturate e 'u cuèrpe avenìe localizzate e recuperate vecine a 'u [[lache de Ginevre]].

'Nu film biografeche sus a Chaplin - ''[[Charlot, film|Charlot]]'' - ha state girate jndr'à 'u [[1992]] da 'u reggiste [[Richard Attenborough]], inderpretate da [[Robert Downey Jr.]] (jndr'à 'u ruole de Chaplin), [[Dan Aykroyd]], [[Geraldine Chaplin]], [[Anthony Hopkins]], [[Milla Jovovich]], [[Moira Kelly]], [[Kevin Kline]], [[Diane Lane]], [[Penelope Ann Miller]], [[Paul Rhys]], [[Marisa Tomei]], [[Nancy Travis]] e [[James Woods]].

'U [[6 novemmre]] [[2009]] avenìe diffuse 'a notizie ca 'nu collezioniste de l'[[Essex]] (Gran Bretagne), 'nu certe Morace Park, s'ave aggiudicate a 'n'aste sus a Ebay pajate 3.5 euro, 'nu condenitore de pellicole jndr'à 'u quale, cu totte 'a sorprese, ha state acchiate 'na pellicole in nitrate de 'nu cortometragge inedite e 'mbonde a osce a die scanusciute 'nderpretate da Charlie Chaplin, da 'u titele ''Zepped'' e d'a durate de cchiù o mene 7 minute (fonde: [http://quomedia.diesis.it/news/19752/compra-su-ebay-scopre-inedito-di-chaplin/ quomedia.diesis.it]). Avessa essere 'nu filmate pe scope propagandisteche girate jndr'à 'u 1915, realizzate pe sdrammatizzà jndr'à 'u pubbleche 'a paure de 'nu bombardamende tedesche sus a Gran Bretagne cu l'ause de 'nu diriggibbele.

=== Le figghie ===
{| class="wikitable"
|-
! Figghie
! Date de nascite
! Date de morte
! Età de Chaplin<br />quanne averene nate
! Mamese
! Nepote
|-
| Norman Spencer Chaplin
| 7 luglie 1919
| 10 luglie 1919
| <center>30
| [[Mildred Harris]]
|
|-
| [[Charles Chaplin, Jr.|Charles Spencer Chaplin, Jr.]]<ref>O Charles Spencer Chaplin III purcè 'u nonese avenève chiamate Charles Spencer Chaplin, Sr., e l'attane puteve essere chiamate Charles Spencer Chaplin, Jr.</ref>
| 5 masce 1925
| 20 marze 1968
| <center>36
| rowspan=2|[[Lita Grey]]
| Susan Maree Chaplin (b 1959)
|-
| [[Sydney Chaplin, attore|Sydney Earle Chaplin]]
| 31 marze 1926
| 3 marze 2009
| <center>36
| Stephan Chaplin (b 19xx)
|-
| Carol Ann Barry Chaplin (no se capisce angore) - pare ca Chaplin non ge pute essere l'attane purcè tenève 'u gruppe sanguigne AB invece 'a figghie 'u 0
| 2 ottommre 1943
|
| <center>54
| [[Joan Barry, attrice americane|Joan Barry]]
| Scanusciute
|-
| [[Geraldine Chaplin|Geraldine Leigh Chaplin]]
| 31 luglie 1944
|
| <center>55
| rowspan=8|[[Oona O'Neill]]
| Shane Saura Chaplin (b 1974) <br /> [[Oona Castilla Chaplin]] (b 1986)
|-
| [[Michael Chaplin|Michael John Chaplin]]
| 7 marze 1946
|
| <center>56
| Kathleen Chaplin (b. 1975) <br /> [[Dolores Chaplin]] (b. 1979) <br /> [[Carmen Chaplin]] (b 19xx) <br /> George Chaplin (b 19xx)
|-
| [[Josephine Chaplin|Josephine Hannah Chaplin]]
| 28 marze 1949
|
| <center>59
| Julien Ronet (b. 1980)
|-
| [[Victoria Chaplin]]
| 19 masce 1951
|
| <center>62
| Aurélia Thiérrée (b. 1971) <br /> [[James Thiérrée]] (b. 1974)
|-
| [[Eugene Chaplin|Eugene Anthony Chaplin]]
| 23 aguste 1953
|
| <center>64
| [[Kiera Chaplin]] (b. 1982)
|-
| Jane Cecil Chaplin
| 23 masce 1957
|
| <center>68
|
|-
| Annette Emily Chaplin
| 3 decemmre 1959
|
| <center>70
|Orson Salkind (b. 1986) <br /> Osceola Salkind (b. 1994)
|-
| [[Christopher Chaplin|Christopher James Chaplin]]
| 6 luglie 1962
|
| <center>73
|
|}

== Onorificenze ==
{{Onorificenze
|immagine = Order BritEmp (civil) rib.PNG
|nome_onorificenza = Cavagliere Comandande de l'Ordine d'u 'Mbere Brittanneche (KBE)
|collegamento_onorificenza = Ordine d'u 'Mbere Brittanneche
|motivazione = Pe merite artistece<ref>([[PDF]])&nbsp;{{Cita news|lingua=en|url=http://www.london-gazette.co.uk/issues/46444/supplements/8|pubblicazione=London Gazette|giorno=31|mese=scennare|anno=1974|accesso=2 settemmre 2009|titolo=Conferring the Honour of Knighthood for the New Year 1975}}</ref>
|luogo = Londra, 1º scennare 1975
}}

== Filmografije ==
{{vedi anche|Filmografije de Charlie Chaplin}}

== Doppiatore tagliàne ==
* [[Auguste Marcacci]] jndr'à: ''[[Il grande dittatore]]'' (sulamende jndr'à 'u ruole d'u dittatore), ''[[Un re a New York]]''
* [[Gianfranghe Bellini]] jndr'à: ''[[Il grande dittatore]]'' (sulamende jndr'à 'u ruole d'u varviere)
* [[Lauro Gazzolo]] jndr'à: ''[[Monsieur Verdoux]]''
* [[Sandro Ruffini]] jndr'à: ''[[Luci della ribalta]]''
* [[Stefano Sibaldi]] jndr'à: ''[[La febbre dell'oro]]''
* [[Carlo Romano]] jndr'à: ''[[La contessa di Hong Kong]]''
* [[Oreste Lionello]] jndr'à: ''[[Il grande dittatore]]'' (ridoppiagge [[1972]] - [[DVD]])
* [[Claudio Trionfi]] jndr'à: ''[[Il grande dittatore]]'' (ridoppiagge sulamende pe [[VHS]] Skema Film [[1988]])

fonde: doppiocinema.net

== Note ==
<references />

== Bibbliografije ==

* Charlie Chaplin, ''My Trip Abroad'', [[New York]] 1922
* Charlie Chaplin, ''A Comedian Sees The World'', New York 1933
* Eisenstein, Bleiman, Kosinzev, Iutkevič, ''La figura e l'arte di Charlie Chaplin'', [[Torino]] 1949
* Georges Sadoul, ''Vita di Charlot'', Torino 1952
* Glauco Viazzi, ''Chaplin e la critica'', [[Bari]] 1955
* Charlie Chaplin, ''La mia autobiografia '', [[Meláne]] 1964
* Giorgie Cremonini, ''Charlie Chaplin'', [[Il Castoro Cinema]] n. 47, [[Editrice Il Castoro]], 2004,  ISBN 88-8033-033-0    
* Frederick Sands, ''Charlie e Oona Chaplin'', [[Varese]] 1980
* Guido Oldrini, ''Il realismo di Chaplin'', Bari 1981
* Carlo Tagliabue, ''Charlie Chaplin, un cinema per l'uomo'', [[Rome]] 1981
* David Robinson, ''Chaplin, la vita e l'arte'', [[Venezia]] 1987
* Jerry Epstein, ''Charlie Chaplin, ritratto inedito di un poeta vagabondo'', Rome, 1992
* David Robinson, ''Chaplin, un uomo chiamato Charlot'', [[Trieste]] 1995
* Camillo Moscati, ''Charlie Chaplin, il grande dittatore'', [[Genova]] 2001
* Michel Comte e [[Sam Stourdze]], ''Chaplin, a Photo Diary'', [[Steidl]], 2002
* Christian Delage-Cecilia Cenciarelli, ''Modern Times'', [[Bologne]] 2004
* Sergej M. Ejzenstejn, ''Charlie Chaplin'', Meláne 2005
* Kevin Brownlow, ''Alla ricerca di Charlie Chaplin'', Bologne 2005
* Kevin Hayes (a cura di), ''Opinioni di un vagabondo'',  minimum fax, 2007.
* [[Sam Stourdze]], ''Chaplin e l'Immagine'', Le Mani, 2007
* Jane Chaplin, ''17 minuti con mio padre'', Giulio Perrona Editore, 2009

== Vide pure ==
* [[Cinematografe mute a Hollywood]]
* [[Slapstick]]
* [[Famigghie Chaplin]]
* [[Jackie Coogan]]
* [[Buster Keaton]]

== Otre pruggette ==
{{interprogetto|q|commons=Category:Charlie Chaplin}}

== Collegaminde fore a Uicchipèdie ==
* {{Imdb|nome|id=0000122}}
* {{cita web| url=http://www.ciakhollywood.com/biografie/cchaplin| titolo= Charlie Chaplin - Biografije sus a CiakHollywood| lingua=| accesso= [[10 scennare]] [[2010]]}}
* {{cita web| url=http://www.littlefellow.it/ Littlefellow.it| titolo= Vite e arte de Charlie Chaplin| lingua=| accesso= [[10 scennare]] [[2010]]}}
* {{cita web| url=http://www.charliechaplinarchive.org| titolo= Charlie Chaplin Archive| lingua=| accesso= [[10 scennare]] [[2010]]}}
* {{cita web| url=http://www.thegoldenyears.org/chaplin.html| titolo= Classic Movies (1939 - 1969): Charles Chaplin| lingua=en| accesso= [[10 scennare]] [[2010]]}}
* {{cita web| url=http://www.charliechaplin.com| titolo= Site ufficiale| lingua=en| accesso= [[10 scennare]] [[2010]]}}

{{Charlie Chaplin}}
{{Erasmus Prize}}

[[Category:Autore de culonne sonore]]
[[Category:Produttore cinematografece britannece]]
[[Category:Cineme mute statunitense]]
[[Category:Artiste burlesque]]
[[Category:Comice britannece]]
[[Category:Decorate c'u l'Ordine d'u 'Mbere Brittaneche]]
[[Category:Pàggene ca avessera stà in Uicchipèdie]]

{{Link AdQ|ast}}
{{Link AdQ|hr}}
{{Link AdQ|ta}}
{{Link AdQ|no}}

[[kbd:Чарли Чаплин]]

[[af:Charlie Chaplin]]
[[an:Charles Chaplin]]
[[ar:تشارلي تشابلن]]
[[arz:تشارلى تشابلين]]
[[ast:Charles Chaplin]]
[[az:Çarli Çaplin]]
[[ba:Чарли Чаплин]]
[[bar:Charlie Chaplin]]
[[bat-smg:Charlie Chaplin]]
[[be:Чарлі Чаплін]]
[[be-x-old:Чарлі Чаплін]]
[[bg:Чарли Чаплин]]
[[bn:চার্লি চ্যাপলিন]]
[[bpy:চার্লি চ্যাপলিন]]
[[br:Charlie Chaplin]]
[[bs:Charlie Chaplin]]
[[ca:Charles Chaplin]]
[[ckb:چارڵی چاپلن]]
[[cs:Charlie Chaplin]]
[[cv:Чарли Чаплин]]
[[cy:Charles Chaplin]]
[[da:Charlie Chaplin]]
[[de:Charles Chaplin]]
[[el:Τσάρλι Τσάπλιν]]
[[en:Charlie Chaplin]]
[[eo:Charlie Chaplin]]
[[es:Charles Chaplin]]
[[et:Charlie Chaplin]]
[[eu:Charlie Chaplin]]
[[ext:Charles Chaplin]]
[[fa:چارلی چاپلین]]
[[fi:Charles Chaplin]]
[[fo:Charlie Chaplin]]
[[fr:Charlie Chaplin]]
[[fy:Charlie Chaplin]]
[[ga:Charlie Chaplin]]
[[gd:Charlie Chaplin]]
[[gl:Charlie Chaplin]]
[[gu:ચાર્લી ચૅપ્લિન]]
[[he:צ'ארלי צ'פלין]]
[[hi:चार्ली चैप्लिन]]
[[hif:Charlie Chaplin]]
[[hr:Charles Chaplin]]
[[ht:Charlie Chaplin]]
[[hu:Charles Chaplin]]
[[hy:Չարլի Չապլին]]
[[ia:Charlie Chaplin]]
[[id:Charlie Chaplin]]
[[io:Charlie Chaplin]]
[[is:Charlie Chaplin]]
[[it:Charlie Chaplin]]
[[ja:チャールズ・チャップリン]]
[[jv:Charlie Chaplin]]
[[ka:ჩარლზ ჩაპლინი]]
[[kaa:Charlie Chaplin]]
[[kk:Чаплин, Чарли]]
[[kn:ಚಾರ್ಲಿ ಚಾಪ್ಲಿನ್]]
[[ko:찰리 채플린]]
[[krc:Чарли Чаплин]]
[[ksh:Charlie Chaplin]]
[[kw:Charlie Chaplin]]
[[la:Carolus Chaplin]]
[[lb:Charlie Chaplin]]
[[li:Charlie Chaplin]]
[[lmo:Charlie Chaplin]]
[[lt:Charlie Chaplin]]
[[lv:Čārlijs Čaplins]]
[[mk:Чарли Чаплин]]
[[ml:ചാര്‍ളി ചാപ്ലിന്‍]]
[[mn:Чарльз Спенсер Чаплин]]
[[mr:चार्ली चॅप्लिन]]
[[mrj:Чаплин, Чарльз]]
[[ms:Charlie Chaplin]]
[[my:ချက်ပလင်၊ ချာလီ]]
[[nah:Charles Chaplin]]
[[nap:Charlie Chaplin]]
[[nds:Charlie Chaplin]]
[[new:चार्ली च्याप्लिन]]
[[nl:Charlie Chaplin]]
[[nn:Charlie Chaplin]]
[[no:Charlie Chaplin]]
[[nov:Charlie Chaplin]]
[[oc:Charlie Chaplin]]
[[pam:Charlie Chaplin]]
[[pap:Charlie Chaplin]]
[[pfl:Dscharlie Dschäblin]]
[[pl:Charlie Chaplin]]
[[pms:Charlie Chaplin]]
[[pnb:چارلی چپلن]]
[[pnt:Τσάρλι Τσάπλιν]]
[[pt:Charlie Chaplin]]
[[qu:Charlie Chaplin]]
[[ro:Charlie Chaplin]]
[[ru:Чаплин, Чарльз]]
[[rue:Чарлі Чаплін]]
[[sah:Чарли Чаплин]]
[[sc:Charlie Chaplin]]
[[scn:Charlie Chaplin]]
[[sh:Charlie Chaplin]]
[[simple:Charlie Chaplin]]
[[sk:Charlie Chaplin]]
[[sl:Charlie Chaplin]]
[[so:Charlie Chaplin]]
[[sq:Charlie Chaplin]]
[[sr:Чарли Чаплин]]
[[srn:Charlie Chaplin]]
[[sv:Charlie Chaplin]]
[[sw:Charlie Chaplin]]
[[szl:Charlie Chaplin]]
[[ta:சார்லி சாப்ளின்]]
[[te:చార్లీ చాప్లిన్]]
[[tg:Чарли Чаплин]]
[[th:ชาร์ลี แชปลิน]]
[[tl:Charlie Chaplin]]
[[tr:Charlie Chaplin]]
[[tt:Чарли Чаплин]]
[[uk:Чарлі Чаплін]]
[[ur:چارلی چیپلن]]
[[uz:Charlie Chaplin]]
[[vec:Charlie Chaplin]]
[[vi:Charlie Chaplin]]
[[vo:Charlie Chaplin]]
[[war:Charlie Chaplin]]
[[yi:טשארלי טשאפלין]]
[[zh:查理·卓别林]]
[[zh-min-nan:Charlie Chaplin]]
[[zh-yue:差利]]
